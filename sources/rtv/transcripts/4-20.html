<div id="transcript_vtt" class="transcript"><p><span id="caption0">00:04 - Lep dober dan vsem gledalkam  in gledalcem in novinarjem </span><span id="caption1">00:08 - v studiu TV Slovenija.  Opravičujemo se za to krajšo zamudo, </span><span id="caption2">00:14 - nerodno nam je, ampak se zgodi.  Tudi v boljših familijah. </span><span id="caption3">00:19 - Za nami je lep konec tedna,  vsem se želim zahvaliti </span><span id="caption4">00:23 - za potrpežljivost  in odgovornost v teh sončnih dneh. </span><span id="caption5">00:28 - Tej zahvali se danes pridružujejo  tudi slovenski policisti, </span><span id="caption6">00:33 - ki so ta konec tedna  zaznali še manj kršitev veljavnih </span><span id="caption7">00:37 - ukrepov, kot prejšnji  teden in to kljub dejstvu, </span><span id="caption8">00:42 - da so se v soboto sprostili  mnogi ukrepi. Lepo vreme je marsikoga </span><span id="caption9">00:48 - in marsikatero družino zvabilo  v naravo, posebna zahvala gre </span><span id="caption10">00:52 - vsem tistim, ki svojih družin  ne vidite, ker ne smete živeti </span><span id="caption11">00:57 - z njimi, bodisi zaradi  narave vašega dela v zdravstvu, </span><span id="caption12">01:02 - bodisi zaradi ukrepov omejitve  gibanja in so tako vaši stiki </span><span id="caption13">01:10 - omejeni na avdio, video  komuniciranje. Hvala vsem. </span><span id="caption14">01:15 - Vem za primere, ko starši otrokom  prebirajo pravljice na daljavo. </span><span id="caption15">01:22 - Drugačni časi so pač.  Veliko je primerjav, kako nam gre, </span><span id="caption16">01:27 - kako gre sosedom in gre nam  zelo, zelo dobro. In za to smo, </span><span id="caption17">01:33 - za to ste zaslužni prav vsi.  Ukrepi ne učinkujejo, </span><span id="caption18">01:39 - če se jih ne držimo,  toda mi se jih držimo. </span><span id="caption19">01:43 - Danes je tako pričel veljati  vladni odlok, ki nekatere omejitve </span><span id="caption20">01:46 - dodatno sprošča, vrata so odprle  nekatere prodajalne, storitvene </span><span id="caption21">01:52 - in športno rekreacijske dejavnosti,  možen je tudi osebni prevzem hrane. </span><span id="caption22">01:58 - V veljavi so natančna  navodila Ministrstva za zdravje </span><span id="caption23">02:02 - in Nacionalnega inštituta  za javno zdravje, ki podrobno </span><span id="caption24">02:06 - opredeljujejo pogoje za delo  v teh dejavnostih. Vsi si želimo </span><span id="caption25">02:12 - korakov naprej v normalizacijo  življenja, dodatnih korakov. </span><span id="caption26">02:17 - Infektologi in epidemiologi  ob tem poudarjajo, da množičnih </span><span id="caption27">02:23 - javnih dogodkov, koncertov  in podobno žal še kar nekaj časa </span><span id="caption28">02:28 - ne bo. Vsekakor vse dokler  ne najdemo sredstva proti covidu-19 </span><span id="caption29">02:34 - oziroma ne najdemo drugih načinov  sodelovanja na takih prireditvah. </span><span id="caption30">02:40 - Pomembna podlaga za nadaljnje  korake bo tudi raziskava, </span><span id="caption31">02:45 - ki jo je že pričel izvajati  Inštitut za mikrobiologijo </span><span id="caption32">02:49 - in imunologijo Medicinske  fakultete Univerze v Ljubljani, </span><span id="caption33">02:53 - pod vodstvom njenega  predstojnika, profesorja doktorja </span><span id="caption34">02:57 - Miroslava Petrovca, ki je danes  z nami. Veseli me, da so anketiranci </span><span id="caption35">03:03 - vabila že prejeli, pa tudi,  da je bil vzorec študije razširjen </span><span id="caption36">03:10 - in bo tako omogočil  še verodostojnejše rezultate. </span><span id="caption37">03:14 - Zahvaljujem se vsem,  ki boste raziskavi sodelovali </span><span id="caption38">03:18 - in vsem tistim, ki jo boste izvajali.  Zdaj pa besedo predajam profesorju </span><span id="caption39">03:23 - doktorju Petrovcu, ki bo povedal  več o poteku projekta in naj uvodoma </span><span id="caption40">03:28 - dodam, da ga tako navdušenega že  dolgo nisem videl. Prosim, profesor. </span><span id="caption41">03:38 - Najlepša hvala za povabilo.  Že na eni od prejšnjih tiskovnih </span><span id="caption42">03:44 - konferenc smo povedali,  da bo Inštitut za mikrobiologijo </span><span id="caption43">03:48 - in imunologijo Medicinske  fakultete v Ljubljani izvedel </span><span id="caption44">03:51 - študijo, ki bo zajela  veliko število slovenskih prebivalcev </span><span id="caption45">03:57 - in sicer razporejeno  po vseh geografskih regijah, </span><span id="caption46">04:01 - razporejeno po starosti  in namen te študije je zagotoviti </span><span id="caption47">04:06 - verodostojne podatke  za ukrepe države, ukrepe institucij, </span><span id="caption48">04:14 - kot je Nacionalni inštitut  za javno zdravje, kot je Ministrstvo </span><span id="caption49">04:17 - za zdravje in vsi ostali,  ki so deležniki v tem, da ukrepi </span><span id="caption50">04:24 - tudi ob tem, ko sproščamo  določene omejitve, ostanejo v veljavi </span><span id="caption51">04:28 - na tak način, da se nam  ne bi ponavljala nova žarišča okužb. </span><span id="caption52">04:34 - Namen te študije je tudi,  da zagotovi nekaj, o čemer je bilo, </span><span id="caption53">04:38 - kot sem dejal  že v prejšnjih izjavah, </span><span id="caption54">04:41 - veliko špekulacij, veliko ugibanj  koliko okužb je v populaciji. </span><span id="caption55">04:46 - Vemo, da so bile te številke  velikokrat prenapihnjene, </span><span id="caption56">04:51 - tudi različni strokovnjaki  so imeli tako zelo različna mnenja, </span><span id="caption57">04:55 - da je okužb petkrat več,  celo desetkrat več, kot je tistih, </span><span id="caption58">04:59 - ki jih uspemo zaznati  z laboratorijskim testiranjem. </span><span id="caption59">05:03 - Posebnost naše raziskave  je v tem, da so se zbrali </span><span id="caption60">05:07 - zares kompetentni ljudje,  seveda to ni samo raziskava </span><span id="caption61">05:11 - inštituta, mi jo samo  koordiniramo. Tako bodo sodelovali </span><span id="caption62">05:15 - naša največja univerzitetna  bolnišnica, Klinični center </span><span id="caption63">05:19 - v Ljubljani, sodelovali  so na vrhunskem nivoju tudi Fakulteta </span><span id="caption64">05:24 - za računalništvo in informatiko,  s tem, da nam je praktično </span><span id="caption65">05:28 - v nemogočem času  nudila vso podporo pri tem, </span><span id="caption66">05:33 - da taka raziskava  na takem masivnem delu </span><span id="caption67">05:37 - lahko sploh teče.  Kar je bistveno in kar morajo ljudje </span><span id="caption68">05:42 - vedeti, da je za varnost  teh podatkov absolutno poskrbljeno. </span><span id="caption69">05:46 - Se pravi, ravno s to podporo,  informatično podporo bo zagotovljeno, </span><span id="caption70">05:55 - da vsi podatki ostanejo  anonimni, seveda pa bodo ljudje, </span><span id="caption71">05:59 - ki bodo sodelovali  v tej raziskavi, na dom dobili </span><span id="caption72">06:04 - tudi pojasnilo ali, če rečem  v žargonu, izvid te preiskave, </span><span id="caption73">06:10 - se pravi, vedeli bodo  ali so morda trenutno okuženi, </span><span id="caption74">06:14 - vedeli pa bodo tudi to ali so recimo  okužbo v preteklosti že preboleli. </span><span id="caption75">06:20 - To je korist za vsakega  posameznika. Vsak posameznik </span><span id="caption76">06:25 - se bo lahko odločil  ali bi bil pripravljen </span><span id="caption77">06:28 - po šestih mesecih ponovno  dati vzorec in seveda videti </span><span id="caption78">06:33 - na koncu ali se je morda  v tem času okužil, pa tega </span><span id="caption79">06:37 - sam ni vedel. Še več,  če bi se komurkoli od sodelujočih </span><span id="caption80">06:43 - karkoli zdravstveno  poslabšalo, bo imel na voljo </span><span id="caption81">06:47 - telefonsko številko,  kamor bo lahko kadarkoli poklical </span><span id="caption82">06:50 - in dobil tudi vsa navodila.  Res moram biti vesel, kot je bilo </span><span id="caption83">06:58 - najavljeno, to, da smo  tako študijo uspeli z vrhunsko ekipo, </span><span id="caption84">07:03 - ki pri tem sodeluje  in z vsemi partnerji, </span><span id="caption85">07:05 - ki so pri tem sodelovali,  ne smemo pozabiti, da se sploh </span><span id="caption86">07:09 - ne bi mogla začeti,  če nam ne bi Statistični urad </span><span id="caption87">07:12 - Republike Slovenije  prišel tako zelo nasproti, </span><span id="caption88">07:16 - odreagiral tako agilno,  da so skupaj s Fakulteto za družbene </span><span id="caption89">07:19 - vede pravzaprav lahko  praktično preko noči postavili </span><span id="caption90">07:26 - bazo ljudi, preiskovancev,  ki so v študijo povabljeni. </span><span id="caption91">07:30 - Na vsak način res vsem  sodelavcem iskrena hvala za njihov </span><span id="caption92">07:35 - vložen trud, verjemite,  da je bil vikend za vse te ljudi </span><span id="caption93">07:40 - delaven, praktično lahko  potrdim, da bodo prve ekipe </span><span id="caption94">07:45 - odšle na teren že danes  in seveda v naslednjih dneh, </span><span id="caption95">07:50 - ko se bodo povabljeni odzvali,  upam, da res v čim večjem številu. </span><span id="caption96">07:56 - Še nekaj bi povedal tistim,  ki bodo povabljeni. V trenutni </span><span id="caption97">08:01 - raziskavi lahko sodeluje samo  tisti, ki je osebno to vabilo dobil. </span><span id="caption98">08:06 - Ne morejo sodelovati njegovi  sorodniki, ne morejo sodelovati </span><span id="caption99">08:10 - drugi kot zamenjava,  če sami zaradi kakršnihkoli razlogov </span><span id="caption100">08:15 - ne bi želeli sodelovati.  Še enkrat poudarjam, da kdorkoli </span><span id="caption101">08:20 - bo sodeloval, je popolnoma  na prostovoljni bazi, </span><span id="caption102">08:23 - lahko sodelovanje odkloni,  tudi če ne odreagira na to pošto, </span><span id="caption103">08:27 - ki so jo ljudje dobili  domov, ni nikakršnih posledic </span><span id="caption104">08:31 - za njih in tudi tisti,  ki bi si morda premislili </span><span id="caption105">08:34 - tekom študije, imajo vedno  možnost, da se temu odpovedo. </span><span id="caption106">08:39 - Moja zahvala pa mora iti  na tem mestu tudi Republiški komisiji </span><span id="caption107">08:45 - za medicinsko etiko,  ki je res temeljito in zelo hitro </span><span id="caption108">08:51 - pregledala celo vlogo,  oddala določene pripombe, </span><span id="caption109">08:55 - ki smo jih prav tako  v enem dnevu dopolnili in res zahvala </span><span id="caption110">09:01 - vsem, ki so omogočili to,  da se lahko izvaja že danes. </span><span id="caption111">09:06 - Pomembno je tudi to,  da bo študija končana v zelo kratkem </span><span id="caption112">09:12 - času, se pravi, to nameravamo  končati, če bo šlo, do konca </span><span id="caption113">09:17 - tega tedna in potem bomo  verjetno rabili še kakšnih </span><span id="caption114">09:21 - morda nekaj dni in bi radi  te rezultate potem izročili, </span><span id="caption115">09:27 - kot pravim, vsej zainteresirani  javnosti, seveda najprej strokovni </span><span id="caption116">09:32 - in tudi laični, da pojasnimo,  kaj pravzaprav je raziskava odkrila, </span><span id="caption117">09:38 - največ pa stavimo na to,  da bodo to prvi, jasni, potrjeni </span><span id="caption118">09:42 - podatki, ki bodo lahko  omogočili vsem nam boljše </span><span id="caption119">09:47 - in lepše življenje, kot ga imamo  sedaj z omejitvenimi ukrepi. </span><span id="caption120">09:54 - Hvala lepa, dober dan vam voščim  tudi iz Televizije Slovenija, </span><span id="caption121">09:58 - iz Studia 1, kjer kar  prehajam k zastavljanju vprašanj. </span><span id="caption122">10:03 - Novinarka spletnega portala  Siol.net, Irma Musič, vam zastavlja </span><span id="caption123">10:10 - tri vprašanja. Najprej vam  zastavljam prvega. Kako ste določili </span><span id="caption124">10:15 - število vzorcev? Zakaj ravno 3.000  prebivalcev in kako ste določili </span><span id="caption125">10:21 - 300 območij na ravni Slovenije?  –Tega vprašanja ne morem komentirati, </span><span id="caption126">10:28 - ker smo v bistvu podali  ves ta strokovni del, kot sem rekel, </span><span id="caption127">10:36 - Fakulteti za družbene vede,  zato bi moral to metodološko </span><span id="caption128">10:40 - vprašanje pravzaprav prenesti  na kolege, ki so to izbrali. </span><span id="caption129">10:46 - Vsekakor pa mislim,  da sem že v medijih bral, </span><span id="caption130">10:49 - da je tudi Statistični urad  povedal po kakšni metodologiji </span><span id="caption131">10:54 - je to naredil. Za nas  je bistveno, da gre za enakomerno </span><span id="caption132">10:58 - in reprezentativno skupino.  –Hvala lepa. Drugo vprašanje. </span><span id="caption133">11:03 - Kaj boste naredili, če odziv  na vabilo za sodelovanje v raziskavi </span><span id="caption134">11:08 - ne bo skladen z reprezentativnostjo  vzorca? Bo v tem primeru potrebno </span><span id="caption135">11:13 - ponovno vzorčenje oziroma sprememba  na ravni vzorčenja? –Globoko upam, </span><span id="caption136">11:19 - da do tega ne bo prišlo,  tega načrta v glavi nimam, </span><span id="caption137">11:23 - verjamem, zgledovali smo se  tudi morda nekoliko po sosedih, </span><span id="caption138">11:28 - kjer so imeli podobno  študijo in tam je bila vključitev </span><span id="caption139">11:33 - na rangu tega, da bi sodelovala  vsaj polovica ljudi. Jaz mislim, </span><span id="caption140">11:39 - se mi s tem ne bomo soočili,  verjamem, da so Slovenci kooperativni </span><span id="caption141">11:44 - in odgovorni in bodo  v tej situaciji oziroma raziskavi </span><span id="caption142">11:48 - tudi želeli sodelovati.  Sam osebno bi se definitivno </span><span id="caption143">11:52 - odločil sodelovati,  ker vidim tukaj tudi določeno </span><span id="caption144">11:56 - ugodnost za posameznika,  ki bo svoj status na ta način </span><span id="caption145">12:00 - lahko potrdil. –Hvala lepa.  Novinarko Irmo Musič zanima še to, </span><span id="caption146">12:06 - zakaj recimo niste dovolili  možnosti, da se ljudje sami prijavijo </span><span id="caption147">12:11 - na raziskavo in šele potem  določili vzorec glede na odziv? </span><span id="caption148">12:15 - To bi bilo iz metodološkega  stališča praktično nemogoče izvesti. </span><span id="caption149">12:20 - Verjetno si predstavljate,  da ne moremo pričakovati, </span><span id="caption150">12:23 - da se bo javil v študijo  triletni otrok sam ali da se bodo </span><span id="caption151">12:27 - javljali recimo zelo  stari ljudje, to bi bilo nemogoče. </span><span id="caption152">12:32 - Priznam, da je na moj  osebni naslov in na naslov inštituta </span><span id="caption153">12:36 - prišlo nekaj deset ali celo,  bom rekel, morda več kot 100 </span><span id="caption154">12:42 - sporočil, v katerih ljudje  želijo sodelovati prostovoljno, </span><span id="caption155">12:46 - sam sem tudi, mislim,  da že povedal za medije, </span><span id="caption156">12:49 - da ne izključujem, da bi naredili,  temu rečemo metodološko, s svojo roko </span><span id="caption157">12:55 - študije kdaj kasneje,  vendar moramo biti ta trenutek </span><span id="caption158">12:58 - fokusirani zaradi te pravilne  distribucije na tisto, </span><span id="caption159">13:02 - kar sta določila Statistični  urad in Fakulteta za družbene vede. </span><span id="caption160">13:05 - Se pravi, da v tem trenutku  prostovoljnega testiranja </span><span id="caption161">13:09 - žal ne moremo zagotoviti,  res je, da so to nekatere države </span><span id="caption162">13:12 - naredile. Eden od razlogov,  ki sem ga verjetno tudi že prej </span><span id="caption163">13:17 - povedal je skrajno pomanjkanje  reagentov, ki smo ga z veliko </span><span id="caption164">13:22 - težavo zagotovili pravzaprav  že za ta del študije, ki se izvaja </span><span id="caption165">13:27 - po metodologiji. –Domen Anderle,  novinar Planet TV pa sprašuje, </span><span id="caption166">13:33 - k sodelovanju v testiranju  ste povabili 3.000 ljudi, </span><span id="caption167">13:37 - kakšni so odzivi, koliko ljudi  je pripravljenih sodelovati, </span><span id="caption168">13:40 - je morda kdo sodelovanje  zavrnil in s kakšnim razlogom? </span><span id="caption169">13:46 - Tega v tem trenutku ne morem  komentirati, namreč klicni center </span><span id="caption170">13:49 - se je odprl danes ob pol devetih,  lahko samo na grobo rečem, </span><span id="caption171">13:55 - da je klicev veliko.  Če sem prav slišal, je bilo zavrnitev </span><span id="caption172">14:01 - nekje v rangu 15, zavrnitve,  kot sem rekel, niti niso potrebne, </span><span id="caption173">14:05 - kdor pač ne želi sodelovati,  mu tega ni treba aktivno zavračati. </span><span id="caption174">14:10 - Ne poznam razlogov  za zavrnitve, ker to dela zaradi </span><span id="caption175">14:15 - varovanja podatkov zelo ozka  ekipa ljudi, ki komunicira s temi, </span><span id="caption176">14:21 - ki so povabljeni. Tega žal  ne morem komentirati. –Hvala. </span><span id="caption177">14:25 - Nadaljujem z vprašanji,  ki jih zastavlja novinarka Dnevnika, </span><span id="caption178">14:29 - Nina Knavs. Kakšna je trenutna  zanesljivost testov za protitelesa, </span><span id="caption179">14:35 - ki jih bo uporabljala Slovenija?  Torej, delež lažno pozitivnih </span><span id="caption180">14:40 - in lažno negativnih rezultatov.  Kdaj bi lahko po vaši oceni ti testi </span><span id="caption181">14:45 - dosegli zanesljivost,  kakršna je pri testih za virus HIV? </span><span id="caption182">14:51 - U, to je zapleteno vprašanje,  če ga bom lahko pojasnil. </span><span id="caption183">14:55 - Testi, ki bodo uporabljeni  v tej raziskavi, so povsod po svetu </span><span id="caption184">15:01 - trenutno še v oceni.  Tistega, ki bo uporabljen v tej </span><span id="caption185">15:06 - raziskavi, seveda ne smem imenovati  zaradi komercialnih interesov, </span><span id="caption186">15:10 - vemo, da so ga preizkusili  najboljši strokovnjaki za koronavirus </span><span id="caption187">15:17 - v Nemčiji, ta test ima  odlično občutljivost, kakor tudi </span><span id="caption188">15:21 - specifičnost, kar pomeni,  da bo lažnih, lažno pozitivnih </span><span id="caption189">15:25 - rezultatov izjemno malo,  če sploh kaj. Ta test je tudi </span><span id="caption190">15:30 - že preizkušen na slovenskih  bolnikih, ki so bili pozitivni </span><span id="caption191">15:34 - in dejansko lažno pozitivnih  rezultatov, predvsem tisti, </span><span id="caption192">15:39 - ki morda strokovno  to bolj spremljajo, se pravi, </span><span id="caption193">15:42 - da bi človek imel protitelesa  proti nekim drugim koronavirusom, </span><span id="caption194">15:46 - tistim, ki so krožili  že pred sars-om, dejansko ni bilo </span><span id="caption195">15:50 - navzkrižne reaktivnosti,  se pravi, test je izjemno zanesljiv. </span><span id="caption196">15:54 - Kdor bo dobil pozitiven  rezultat s testom določanja </span><span id="caption197">15:58 - protiteles, bo lahko prepričan,  da se je s tem virusom že srečal. </span><span id="caption198">16:03 - Novinarko Nino Knavs iz Dnevnika  zanima tudi to, testi za specifična </span><span id="caption199">16:09 - protitelesa pri novem koronavirusu  v Sloveniji še niso dostopni za širšo </span><span id="caption200">16:14 - javnost. Kakšne so zakonske omejitve  pri prodaji in kakšni so strokovni </span><span id="caption201">16:20 - zadržki? Se obetajo kakšne spremembe?  –Verjetno novinarka sprašuje o hitrih </span><span id="caption202">16:27 - testih, ki jih v Sloveniji,  za razliko morda od Italije, </span><span id="caption203">16:31 - ni v prosti prodaji.  Če želite moje strokovno mnenje, </span><span id="caption204">16:35 - bi rekel, da tudi zdravila  niso v prosti prodaji, veliko zdravil </span><span id="caption205">16:40 - ni v prosti prodaji,  bi rekel, da je zelo pomembno, </span><span id="caption206">16:44 - da se ljudje zavedajo,  da je to testiranje sicer mogoče </span><span id="caption207">16:49 - opraviti, da je relativno  enostavno, temu rečemo point of care </span><span id="caption208">16:53 - testing, se pravi testiranje  ob pacientu. Ti testi imajo </span><span id="caption209">16:57 - tako zelo veliko omejitev,  nekaj smo jih tudi mi v laboratoriju </span><span id="caption210">17:02 - preizkusili in je njihova  nekritična uporaba lahko </span><span id="caption211">17:06 - v tem trenutku izjemno nevarna.  Imamo poročila tako iz Amerike </span><span id="caption212">17:12 - kot iz Španije, kot iz Anglije,  da so zavrnili po več milijonov </span><span id="caption213">17:17 - testov, ki so morali romati  v smeti zaradi neustrezne kvalitete. </span><span id="caption214">17:22 - Ponudba na trgu je enormna,  tega, kar se v bistvu ponuja </span><span id="caption215">17:27 - čez komercialne kanale  in zato bi rekel, da je najprej </span><span id="caption216">17:30 - potrebno zelo dobro oceniti  kakršenkoli test, ki je sploh </span><span id="caption217">17:35 - sproščen na tržišče.  Tiste, ki smo jih mi imeli možnost </span><span id="caption218">17:40 - preizkusiti, bi rekel,  da so omejeno uporabni. </span><span id="caption219">17:44 - Ampak, ob nepravi uporabi  bi lahko prišlo do resnih posledic. </span><span id="caption220">17:49 - Jaz si želim, da dokler  epidemija traja, dokler imamo </span><span id="caption221">17:52 - take rigorozne ukrepe,  testiramo s testi, ki so zares </span><span id="caption222">17:56 - zanesljivi. Izgubljeno zaupanje  zdravnikov, izgubljeno zaupanje </span><span id="caption223">18:01 - javnosti, če uporabljamo teste,  ki niso dobre kvalitete, je nemogoče </span><span id="caption224">18:08 - povrniti in imeti situacijo  še kadarkoli pod nadzorom. </span><span id="caption225">18:14 - Hvala za odgovor, naslednje  vprašanje zastavlja novinarka </span><span id="caption226">18:17 - Špela Lobe, TV Slovenija. </span><span id="caption227">18:23 - Dober dan. –Dober dan.  –Zanima me mogoče malo bolj podrobno, </span><span id="caption228">18:27 - kako bo to testiranje potekalo  v praksi. Torej, nekdo je dobil </span><span id="caption229">18:31 - vabilo, zdaj se bo odzval,  da želi sodelovati v raziskavi, </span><span id="caption230">18:34 - kako bo to potekalo? Čim bolj  natančno, če lahko razložite. </span><span id="caption231">18:38 - Potekalo bo tako,  najprej se bo človek javil, </span><span id="caption232">18:42 - da želi sodelovati,  v klicni center se bo javil, </span><span id="caption233">18:47 - da želi sodelovati  v raziskavi, potem pa bo klican </span><span id="caption234">18:52 - oziroma bo sam izrazil,  kdaj je zanj primerno oziroma bomo </span><span id="caption235">18:56 - poskušali določiti termine,  kjer bi lahko ta odvzem organizirali. </span><span id="caption236">19:03 - Seveda morate se zavedati,  da je to izjemen logistični podvig, </span><span id="caption237">19:06 - vse ekipe, ki bodo na terenu delale,  deset jih je v pripravljenosti, </span><span id="caption238">19:11 - danes, po informacijah,  ki jih imam zaenkrat, bosta izvozili </span><span id="caption239">19:15 - dve, sicer pa bo vsak dan  zjutraj šlo na pot deset </span><span id="caption240">19:20 - ustrezno opremljenih vozil  z ustrezno usposobljenimi osebami, </span><span id="caption241">19:27 - ki bodo jemale na terenu material.  Vsaka ekipa bo sestavljena iz dveh </span><span id="caption242">19:33 - članov, en član bo iz Inštituta  za mikrobiologijo in en član </span><span id="caption243">19:37 - bo ustrezno usposobljena  zdravstvena oseba, ki zna varno </span><span id="caption244">19:43 - in pravilno jemati kri.  Se pravi, vse te osebe, </span><span id="caption245">19:49 - ki bodo sodelovale,  bodo poklicane in, če se bodo </span><span id="caption246">19:55 - strinjale, jih bo ta ekipa  obiskala na njihovem domu, </span><span id="caption247">19:59 - kjer bo potem varno  odvzela tako bris nosnega dela žrela, </span><span id="caption248">20:04 - kot vzorček za krvne preiskave.  Morda v izogib kakršnimkoli </span><span id="caption249">20:11 - špekulacijam, vsi ljudje,  ki bodo pravzaprav imeli opravka </span><span id="caption250">20:17 - s preiskovanci, bodo predhodno  testirani, tako da zanesljivo </span><span id="caption251">20:23 - v hišo ali kamorkoli  bo pač preiskovanec želel, </span><span id="caption252">20:26 - ne bo stopil nihče, ki bi bil  morda prenašalec tega virusa. </span><span id="caption253">20:31 - Vsi bodo imeli na voljo  tudi ustrezno zaščitno opremo, </span><span id="caption254">20:35 - tako da možnosti,  da gre karkoli narobe so pravzaprav </span><span id="caption255">20:40 - minimalne ali nične.  –Kdaj bo torej potem ta človek, </span><span id="caption256">20:43 - ki bo dovolil, da pridete,  dobil rezultat teh testiranj? </span><span id="caption257">20:49 - Pričakujemo zaradi narave  testiranja, da bi ta oseba, </span><span id="caption258">20:53 - ki bo sprejela sodelovanje  v raziskavi, dobila rezultate </span><span id="caption259">20:59 - v roku enega tedna do deset dni.  Potem pa še eno stvar morda </span><span id="caption260">21:06 - poudarimo, če bi kogarkoli  našli, ki bi bil okužen, se pravi, </span><span id="caption261">21:11 - če bi mu virus dokazali  v nosnem delu žrela, bo ta oseba </span><span id="caption262">21:14 - takoj, v istem dnevu,  poklicana in ji bo dan nasvet, </span><span id="caption263">21:19 - obveščen bo tudi epidemiolog,  kako ravnati naprej. –Del tega </span><span id="caption264">21:25 - testiranja bo tudi ugotavljanje  protiteles, kar pomeni, da je lahko </span><span id="caption265">21:29 - nekdo prebolel to bolezen,  pa ne ve. Glede na to, da se še ne ve </span><span id="caption266">21:34 - prav natančno koliko časa je tisti,  ki je prebolel, imun, kaj bo povedal </span><span id="caption267">21:39 - ta del testiranja?  –Pravilno ste povedali, </span><span id="caption268">21:43 - test, ki ga bomo uporabili  dokaže samo to, da smo bili </span><span id="caption269">21:49 - v stiku s tem virusom,  vemo tudi, da je potreben čas, </span><span id="caption270">21:53 - da protitelesa nastanejo 14 dni, </span><span id="caption271">21:56 - če govorimo o populaciji,  se pravi, po 14-ih dneh prav vsi </span><span id="caption272">22:01 - bolniki, ki so okuženi  ali vedo za to ali ne, razvijejo </span><span id="caption273">22:06 - protitelesa, ki se jih  s tem testom dokaže. Ta test nikakor </span><span id="caption274">22:11 - nič ne govori o tem,  kako imun je človek, </span><span id="caption275">22:14 - se pravi, ali bi morda zbolel  še enkrat, če bi se s tem virusom </span><span id="caption276">22:18 - srečal še enkrat.  V zadnjem času je bilo v medijih </span><span id="caption277">22:22 - iz tujine precej poročil,  da so pri tistih, ki so preboleli, </span><span id="caption278">22:27 - ponovno dokazali virus,  ampak nobenega resnega znanstvenega </span><span id="caption279">22:31 - poročila, kaj je s temi  ljudmi potem zares bilo. </span><span id="caption280">22:34 - Ali so bili bolni ali so samo  dokazali ponovno virus pri njih. </span><span id="caption281">22:38 - Govoriti o čredni imunosti  in o zaščitni imunosti na dolgi rok </span><span id="caption282">22:44 - je definitivno preuranjeno.  Virus poznamo vsega štiri mesece, </span><span id="caption283">22:49 - da bi imeli izkušnje,  kaj je s tistimi, ki so to preboleli </span><span id="caption284">22:54 - in bili ponovno izpostavljeni  in ali so ti ljudje zares zaščiteni, </span><span id="caption285">22:59 - mislim, da je to res prezgodaj.  Verjamemo, upamo, želimo si, </span><span id="caption286">23:03 - da bi temu bilo tako,  vendar dokler tega ne bomo videli </span><span id="caption287">23:07 - v praksi, si jaz tega ne bi upal  trditi. –Mogoče samo še to, </span><span id="caption288">23:11 - še nekatere druge države  so že podobne raziskave opravljale, </span><span id="caption289">23:16 - se mogoče naša v čemerkoli  razlikuje od drugih in v katerih </span><span id="caption290">23:20 - državah so že prav tako  raziskavo opravili? –Prav tako, </span><span id="caption291">23:24 - kot jo opravljamo mi sedaj,  ne poznam nobene države, </span><span id="caption292">23:27 - da bi jo zaključila.  Vem, da jo načrtuje Nemčija, </span><span id="caption293">23:31 - Nemčija jo načrtuje še v veliko  večjem obsegu, vendar je treba </span><span id="caption294">23:36 - resnici na ljubo priznati,  da Nemčija tudi sama proizvaja teste, </span><span id="caption295">23:40 - ki jih bo potrebovala ogromno  količino. Povedati pa je treba še, </span><span id="caption296">23:49 - da sta podobni raziskavi  izvedli Avstrija in Islandija, </span><span id="caption297">23:54 - vendar so tam testirali  samo na prisotnost virusa </span><span id="caption298">23:56 - v nosnem delu žrela,  kar pomeni, da so iskali aktivno </span><span id="caption299">24:01 - okužene ljudi, številke teh  so bile tam izredno nizke. </span><span id="caption300">24:06 - Je pa s takim načinom  testiranja nemogoče povedati, </span><span id="caption301">24:10 - koliko ljudi pa je morda  to prebolelo in tega ni vedelo. </span><span id="caption302">24:15 - To omogoči samo test  za protitelesa. Zakaj tega druge </span><span id="caption303">24:20 - države niso opravile?  Razlog je povsem enak, </span><span id="caption304">24:24 - kot je to morda za Slovenijo,  testov enostavno nikjer na svetu </span><span id="caption305">24:28 - ni na voljo. Se pa situacija  izboljšuje in verjamem, </span><span id="caption306">24:32 - da v maju bo to testiranje  omogočeno na širši ravni tudi </span><span id="caption307">24:37 - v Sloveniji, ker se precej  proizvajalcev intenzivno pripravlja </span><span id="caption308">24:42 - na to, da bo na tržišče  prišlo več dobrih, zanesljivih </span><span id="caption309">24:47 - testov. –Torej bomo pravzaprav  prva država, ki bo dobila neke </span><span id="caption310">24:50 - rezultate na podlagi ...  –Na tak način mislim, da bomo </span><span id="caption311">24:53 - prva država. –Najlepša hvala. –Hvala. </span><span id="caption312">24:59 - Ivan Botteri, novinar spletnega  portala Siolnet pa vam namenja </span><span id="caption313">25:05 - naslednja vprašanja. Ali že imate  urejeno statistiko podatkov </span><span id="caption314">25:10 - o okuženih, zbolelih in umrlih  po domovih ostarelih? Mogoče veste, </span><span id="caption315">25:16 - če se kaj dela na tem,  da bi v domovih imeli tudi medicinsko </span><span id="caption316">25:20 - osebje ali urnike medicinskih  storitev? V sosednjih državah </span><span id="caption317">25:24 - so tudi slovenski državljani  v domovih za ostarele, </span><span id="caption318">25:28 - ali vam je znano, če je med njimi  kdo od okuženih s koronavirusom, </span><span id="caption319">25:32 - zbolelih in umrlih?  Hvala za odgovore. –Bojim se, </span><span id="caption320">25:37 - da res nisem prava oseba  za odgovore na ta vprašanja. </span><span id="caption321">25:41 - Po poklicu sem klinični  mikrobiolog, sicer sem zdravnik, </span><span id="caption322">25:44 - ampak z DSO-ji, kot jim imenujemo  s kratico, smo delali samo različne </span><span id="caption323">25:50 - študije v preteklosti  o razširjenosti virusov, </span><span id="caption324">25:54 - tako da znanje o tem imamo,  o zbiranju podatkov, predvsem o tem, </span><span id="caption325">25:58 - kar gospod novinar sprašuje,  pa imamo drugo institucijo, </span><span id="caption326">26:03 - to je Nacionalni inštitut  za javno zdravje, ki epidemiološko </span><span id="caption327">26:07 - pokriva to stvar in tam  ti podatki zanesljivo so, </span><span id="caption328">26:11 - sem jih nekajkrat že videl,  jih pa nimam s seboj, da bi jih lahko </span><span id="caption329">26:16 - komentiral in tudi mislim,  da jih morajo komentirati </span><span id="caption330">26:18 - epidemiologi. Ti podatki  definitivno obstajajo. Ne poznam, </span><span id="caption331">26:22 - kako je z domovi v tujini,  niti mi ni znano ali bi bil </span><span id="caption332">26:27 - katerikoli slovenski državljan,  da bi bil katerikoli slovenski </span><span id="caption333">26:32 - državljan v tujini okužen  ali pa prepeljan nazaj v Slovenijo. </span><span id="caption334">26:36 - Hvala. Še novinar Aleksander  Brudar, novinar Slovenskih novic. </span><span id="caption335">26:41 - Sprašuje ali bodo rezultati  testiranja tudi del sprotnih </span><span id="caption336">26:46 - rezultatov glede števila na novo  okuženih, ki se objavljajo vsak dan? </span><span id="caption337">26:51 - Ali bodo rezultati testiranj  zbirno objavljeni na koncu raziskave? </span><span id="caption338">26:58 - Zelo dobro vprašanje.  Seveda, če bi našli kogarkoli </span><span id="caption339">27:01 - akutno okuženega, ga bodo seveda  poročali v dnevnem testiranju, </span><span id="caption340">27:04 - to je edino smiselno.  Kar se tiče pa končnega poročila, </span><span id="caption341">27:08 - bo gotovo javno predstavljeno  z vsemi rezultati, seveda v anonimni </span><span id="caption342">27:13 - obliki, ko bo raziskava zaključena.  –In še vprašanje, ki ga zastavlja </span><span id="caption343">27:18 - Staša Lozar, 24 ur, POP TV.  Kaj ste šolskemu ministrstvu </span><span id="caption344">27:24 - svetovali glede izvedbe letošnje  mature? –Tudi tega žal ne morem </span><span id="caption345">27:30 - komentirati, čeprav sem član  svetovalne skupine, namreč res, </span><span id="caption346">27:36 - da imamo zelo pogoste  sestanke, ampak za te konkretne </span><span id="caption347">27:41 - ukrepe bi zelo težko  komentiral, kaj je. Strokovna skupina </span><span id="caption348">27:45 - nekaj predlaga in se seveda  poskuša uskladiti z deležniki, </span><span id="caption349">27:51 - ki jih to najbolj zadeva,  tako da žal na to vprašanje </span><span id="caption350">27:56 - res ne znam odgovoriti  v tem trenutku. –Najlepša hvala </span><span id="caption351">27:59 - za vse odgovore. –Hvala.  –Drugih novinarskih vprašanj za vas </span><span id="caption352">28:03 - zaenkrat nimamo. –Hvala lepa. </span><span id="caption353">28:17 - Najlepša hvala profesorju  Petrovcu za vsa pojasnila. </span><span id="caption354">28:21 - Zavedam se, da v običajnih  razmerah tovrstne raziskave trajajo </span><span id="caption355">28:24 - dlje časa, a tega privilegija  zdaj preprosto nimamo. </span><span id="caption356">28:29 - Ponovno se zahvaljujem njemu  in njegovi ekipi za napore, </span><span id="caption357">28:34 - da rezultate dobimo kar se da hitro,  saj vsak dan šteje in prej, ko bomo </span><span id="caption358">28:39 - imeli rezultate, bo lahko  tudi ministrica, ki je pristojna </span><span id="caption359">28:43 - za izobraževanje, vedela kaj več,  kdaj in kako se mora šolstvo </span><span id="caption360">28:48 - prilagoditi, da bi lahko ponovno  zagnali izobraževalni in vzgojni </span><span id="caption361">28:52 - sistem. V vmesnem času bomo  pozorno še naprej posvečali, </span><span id="caption362">28:59 - našo pozornost še naprej posvečali  blaženju posledic epidemije. </span><span id="caption363">29:04 - Delo na drugem paketu ukrepov  se nadaljuje, vlada ga bo predvidoma </span><span id="caption364">29:10 - obravnavala jutri.  Prav v tem trenutku poteka </span><span id="caption365">29:13 - na Brdu pri Kranju posvet  koalicije s poslanci o tem, </span><span id="caption366">29:20 - kaj je še potrebno postoriti  preden ga vlada obravnava, </span><span id="caption367">29:24 - predvidoma na jutrišnji seji.  Zdaj pa ena druga tema, ki zadeva </span><span id="caption368">29:29 - Ministrstvo za zunanje zadeve.  Ministrstvo za zunanje zadeve </span><span id="caption369">29:34 - je prav na valentinovo, 14.  februarja, ustanovilo krizno celico, </span><span id="caption370">29:40 - katere glavna naloga je bila  pomagati domov vsem Slovenkam </span><span id="caption371">29:44 - in Slovencem, ki so zaradi  pandemije obtičali nekje po svetu. </span><span id="caption372">29:50 - Domov smo jih pomagali pripeljati  800, 1.500 jih je z našo pomočjo </span><span id="caption373">29:59 - pot domov našlo samih.  Še vedno pa je po svetu vsaj 500 </span><span id="caption374">30:03 - slovenskih državljanov,  ki so se na MZZ obrnili po pomoč. </span><span id="caption375">30:09 - Hkrati je seveda še veliko  takih, ki nas zaenkrat sploh še niso </span><span id="caption376">30:13 - kontaktirali. Krizna celica  je od danes naprej še vedno </span><span id="caption377">30:18 - delujoča, ampak v nekoliko  skrčeni obliki in vsi, ki rabite </span><span id="caption378">30:26 - njeno pomoč na poti domov,  se lahko obrnete na konzularno službo </span><span id="caption379">30:32 - Ministrstva za zunanje zadeve  oziroma najbolj poznanega uslužbenca </span><span id="caption380">30:38 - MZZ, Andreja Štera.  Ta konec tedna je madžarsko letalo </span><span id="caption381">30:46 - iz Kambodže pripeljalo štiri  Slovence v Ljubljano in šele nato </span><span id="caption382">30:53 - iz Ljubljane nadaljevalo  pot naprej v Budimpešto. </span><span id="caption383">30:58 - Ta evropska solidarnost  resnično živi, deluje in prinaša </span><span id="caption384">31:03 - zelo konkretne rezultate.  Naj pa hkrati povem, da ravno </span><span id="caption385">31:07 - v tem trenutku poteka  primopredaja zaščitnih mask, </span><span id="caption386">31:11 - ki so jih člani Slovenske skupnosti  v Porabju pripravili, naredili, </span><span id="caption387">31:18 - naredile za potrebe Slovenije  in jutri se nam bo pridružila </span><span id="caption388">31:23 - ministrica, ki je pristojna  za Slovence po svetu in v zamejstvu </span><span id="caption389">31:27 - in nas seznanila s tem dogodkom.  In še ena stvar se mi zdi pomembna, </span><span id="caption390">31:32 - da jo omenim, preden začnem  odgovarjati na vaša morebitna </span><span id="caption391">31:36 - vprašanja. Ko govorimo  o solidarnosti, hvala vsem tistim, </span><span id="caption392">31:40 - ki ste donirali sredstva  na račun pri Ministrstvu za finance </span><span id="caption393">31:46 - za covid-19. To je ta račun,  katerega številko imate ves čas </span><span id="caption394">31:50 - objavljeno tudi na zaslonu.  Zbrali smo, </span><span id="caption395">31:55 - zbrali ste že 472.652, </span><span id="caption396">32:04 - 472.652 evrov in 23 centov. </span><span id="caption397">32:10 - Vsi, ki še želite pomagati, račun je  aktiven, njegovo številko vidite na </span><span id="caption398">32:17 - zaslonu. Če ste pripravljeni  donirati, dajte še. </span><span id="caption399">32:22 - Hvala vsem.  Skupaj zmoremo. </span><span id="caption400">32:25 - Zdaj sem na voljo tudi za vprašanja  iz studia. –Hvala lepa. Novinarka </span><span id="caption401">32:30 - Slovenske tiskovne agencije, Alenka  Potočnik sprašuje, kaj je v pošiljki, </span><span id="caption402">32:36 - ki je v nedeljo v okviru dobav  Pečečnikovega podjetja, prispela </span><span id="caption403">32:40 - na brniško letališče.  –Nimam seznama dospele opreme, </span><span id="caption404">32:46 - ker jo bo Republiška uprava  za zaščito in reševanje prevzela </span><span id="caption405">32:51 - danes. Zdaj vam bom odgovoril  na pamet, ne me vleči za vsako </span><span id="caption406">32:56 - decimalko, ampak gre za približno  dva milijona mask in gre tudi </span><span id="caption407">33:01 - za zaščitna oblačila. –Hvala lepa.  Novinarka Radia Slovenija, Živa Trček </span><span id="caption408">33:09 - pa nam je pisala naslednje,  na vas naslavljam vprašanje </span><span id="caption409">33:14 - poslušalke iz Severne Primorske,  gospa je naša zvesta poslušalka, </span><span id="caption410">33:19 - pozorno spremlja tudi vsa vaša  navodila in obljubljene ukrepe </span><span id="caption411">33:24 - za pomoč prizadetim.  Gospa med temi ukrepi ni našla takih, </span><span id="caption412">33:27 - ki bi pomagali njej in njenim  znancem s podobnim problemom, </span><span id="caption413">33:32 - zato vam pošiljamo vprašanje v njenem  imenu. Boste med protikoronske ukrepe </span><span id="caption414">33:38 - po vzoru enkratne pomoči,  ki ste jo že napovedali </span><span id="caption415">33:42 - za upokojence, uvrstili tudi enkratno  pomoč za dolgotrajno brezposelne? </span><span id="caption416">33:49 - Ravno o tem ta hip poteka  pogovor na koalicijskem sestanku, </span><span id="caption417">33:53 - ki sem ga že omenil  in verjamem, da vam bomo že jutri </span><span id="caption418">33:58 - med tiskovno konferenco lahko  natančno odgovorili na to vprašanje. </span><span id="caption419">34:04 - Še nekaj ukrepov se pripravlja,  bil sem navzoč na seji vlade, </span><span id="caption420">34:10 - kjer je tekla razprava,  tako o tem prvem sklopu dopolnitev </span><span id="caption421">34:15 - prvega svežnja, kot tudi  o zakonu o zagotavljanju likvidnosti. </span><span id="caption422">34:21 - Vse to se bo obravnavalo  zdaj paketno na isti seji </span><span id="caption423">34:26 - predvidoma jutri in do jutri moramo  imeti odgovore tudi na ta vprašanja. </span><span id="caption424">34:31 - Najlepša hvala za vse odgovore,  drugih novinarskih vprašanj nismo </span><span id="caption425">34:36 - prejeli, tako da vas iz Studia 1  lepo pozdravljamo in se poslavljamo </span><span id="caption426">34:43 - do naslednje tiskovne konference.  –Hvala za pozornost, hvala za vsa </span><span id="caption427">34:47 - vprašanja in se vidimo kmalu.  Nasvidenje. –Srečno. </span><span id="caption428">34:52 - </span><span id="caption429"> - </span></p></div>