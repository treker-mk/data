<div id="transcript_vtt" class="transcript"><p><span id="caption0">00:00 - Spoštovane gledalke in gledalci,  novinarke in novinarji, </span><span id="caption1">00:04 - prof. dr. Metoda Dodič Fikfak,  ekipa UKOM-a, gospa prevajalka </span><span id="caption2">00:11 - za slovenski znakovni jezik,  sodelavki v moji ekipi, </span><span id="caption3">00:15 - državljanke in državljani ter vsi  ostali, ki prebivate v Sloveniji, </span><span id="caption4">00:20 - lepo pozdravljeni tudi na današnji  redni novinarski konferenci </span><span id="caption5">00:25 - o izzivih covida-19.  Masko sem snel, ker če je ne bi snel, </span><span id="caption6">00:30 - bi imeli občutek, da smo na radijskem  prenosu. Zato da bi se laže razumeli, </span><span id="caption7">00:36 - omogočamo vsem gledalcem,  da vidijo tudi naše obraze. </span><span id="caption8">00:39 - Moj sedež je tu oddaljen 3 m,  sedež prof. Fikfak pa 4 m </span><span id="caption9">00:45 - od mojega sedeža, tako da  vzdržujemo nujno potrebno razdaljo. </span><span id="caption10">00:51 - Današnje številke so slabe. Žal  daleč najslabše od izbruha pandemije. </span><span id="caption11">00:57 - Tako število potrjenih primerov  kot njihova razpršenost po celotni </span><span id="caption12">01:02 - državi kaže na to, da virus kroži  med nami. Današnje deževno vreme </span><span id="caption13">01:08 - je uvod v hladnejše mesece, ki so  pred nami. Že jutri bo hladneje, </span><span id="caption14">01:12 - kar pomeni, da bodo razmere  za širjenje virusa še bolj ugodne. </span><span id="caption15">01:18 - Na to so na naših konferencah  že večkrat opozorili tako zdravniki </span><span id="caption16">01:23 - kot tudi epidemiologi. Kaj lahko  storimo, da bomo preprečili širjenje </span><span id="caption17">01:28 - virusa, je ključno vprašanje.  Prvi korak je odgovornost vsakogar </span><span id="caption18">01:34 - izmed nas. Maske, razdalje,  higiena rok in kašlja, aplikacije. </span><span id="caption19">01:40 - Preden pa se podrobneje poglobimo  v vprašanje, ki si ga zastavljata </span><span id="caption20">01:44 - stroka in vlada, namreč kako zajeziti  širjenje virusa v delovnih </span><span id="caption21">01:49 - organizacijah, naj z vami delim  podatke o epidemiološkem stanju </span><span id="caption22">01:54 - v državi. Kot že rečeno,  virus se še naprej širi. </span><span id="caption23">01:59 - Včerajšnji dan je prinesel dva  rekorda; največje število opravljenih </span><span id="caption24">02:04 - testov doslej, 345, a žal tudi največ  potrjenih primerov, kar 192. </span><span id="caption25">02:12 - Od začetka izbruha virusa  v Sloveniji smo tako našteli </span><span id="caption26">02:15 - že več kot 5000 primerov okužb,  kar je tudi nov, še tretji rekord. </span><span id="caption27">02:21 - Prav danes. 5007 okužb od začetka  spremljanja do danes je 3. rekord. </span><span id="caption28">02:29 - Epidemiološka poizvedovanja sicer  še potekajo, a zadnji podatki kažejo, </span><span id="caption29">02:34 - da je bilo včeraj največ primerov,  slaba četrtina vseh, 52, </span><span id="caption30">02:39 - zabeleženih v Ljubljani, virus pa se  še naprej širi tudi med zdravstvenimi </span><span id="caption31">02:44 - delavci in tudi med stanovalci  domov za starejše občane. </span><span id="caption32">02:51 - Ker si po spomladanski izkušnji  z zaprtjem države nihče med nami </span><span id="caption33">02:56 - ne želi, da bi se socialno  in gospodarsko življenje v Sloveniji </span><span id="caption34">03:00 - ponovno ustavilo, vlada vse svoje  moči usmerja v to, da se vsakodnevno </span><span id="caption35">03:05 - življenje ohrani v čim bolj običajnih  okvirjih. Ministrstvo za gospodarski </span><span id="caption36">03:10 - razvoj in tehnologijo, Gospodarska  zbornica Slovenije in Obrtna zbornica </span><span id="caption37">03:15 - Slovenije so v skupnem pismu  21. septembra celotno gospodarstvo </span><span id="caption38">03:20 - pozvale k temu, da naj bo zgled  odgovornega ravnanja za preprečevanje </span><span id="caption39">03:25 - širjenja virusa covid-19.  Med drugim so v pismu zapisali, </span><span id="caption40">03:30 - da se razmere ponovno zaostrujejo  in da je vitalnost našega </span><span id="caption41">03:34 - gospodarstva v teh okoliščinah  odvisna od zdravja zaposlenih v njem. </span><span id="caption42">03:39 - Celoten gospodarski sektor so zato  pozvali k natančnemu in doslednemu </span><span id="caption43">03:44 - izvajanju vseh znanstvenih  in higienskih protokolov </span><span id="caption44">03:48 - in priporočil, namenjenih  preprečevanju morebitnih okužb </span><span id="caption45">03:51 - in varovanju zaposlenih.  To je tudi cilj vlade, </span><span id="caption46">03:55 - Nacionalnega inštituta za zdravje  in zdravniške stroke. Vlada je zato </span><span id="caption47">03:59 - prejšnji teden sprejela kar nekaj  priporočil, slednja pa se nanašajo </span><span id="caption48">04:03 - tako na prilagajanje našega vsakdana  kot tudi na prilagajanje delovnih </span><span id="caption49">04:07 - procesom trenutnim razmeram. </span><span id="caption50">04:10 - Vdor virusa v katerokoli organizacijo  ali podjetje ima namreč lahko </span><span id="caption51">04:14 - izredno negativne posledice  za vodenje delovnih procesov. </span><span id="caption52">04:18 - Prepričan sem, da se tega  zavedamo vsi, zato ponovno. </span><span id="caption53">04:23 - Če ste prehlajeni, če ste bolni,  pokličite zdravnika, delodajalca </span><span id="caption54">04:27 - in ostanite doma. V izogib morebitnim  nejasnostim naj zato ponovno </span><span id="caption55">04:33 - z vami delim ta priporočila. Vlada  priporoča omejevanje medsebojnih </span><span id="caption56">04:38 - stikov povsod, kjer je to mogoče  brez večjih posledic za življenje </span><span id="caption57">04:42 - in delo, predvsem pa vlada  v teh priporočilih predstojnike </span><span id="caption58">04:46 - inštitucij in organizacij,  upravljavce stavb in organizatorje </span><span id="caption59">04:50 - dogodkov poziva, da v okviru  svojih pristojnosti poskrbijo </span><span id="caption60">04:53 - za upoštevanje ukrepov in priporočil.  Vlada delodajalcem priporoča </span><span id="caption61">05:00 - tudi uvedbo dela od doma povsod,  kjer delovni proces to omogoča. </span><span id="caption62">05:04 - Za vse, ki morajo biti prisotni  na delovnih mestih, pa delodajalcem </span><span id="caption63">05:09 - priporoča, da ob vstopu v delovne  prostore uvedejo redno merjenje </span><span id="caption64">05:13 - telesne temperature zaposlenih.  Na torkovi novinarski konferenci </span><span id="caption65">05:18 - smo že odgovarjali na vprašanja,  vezana na merjenje temperature </span><span id="caption66">05:22 - zaposlenih in obiskovalcev.  Danes zato ponovno poudarjamo, </span><span id="caption67">05:26 - da je zamejevanje širjenja virusa  odgovornost vsakega izmed nas. </span><span id="caption68">05:30 - Virus kroži v populaciji,  zato je samo vprašanje časa, </span><span id="caption69">05:34 - kdaj se bo ponovno pojavilo novo  žarišče v katerih od delovnih </span><span id="caption70">05:37 - organizacij. Odgovornost, da do tega  ne pride, je na strani vseh, </span><span id="caption71">05:42 - delavcev in tudi delodajalcev.  Slednji so, kot je bilo pojasnjeno, </span><span id="caption72">05:47 - tudi po zakonu že dolgo dolžni  poskrbeti za varnost in zdravje </span><span id="caption73">05:51 - svojih zaposlenih. O tem govorita  5. in 37. člen Zakona o varnosti </span><span id="caption74">05:57 - in zdravju pri delu,  posebej pa še 17. člen. </span><span id="caption75">06:02 - Vse te tri člene imate v gradivu,  ki smo vam ga pravkar razdelili </span><span id="caption76">06:08 - oziroma vidite te člene  tudi na vaših zaslonih. </span><span id="caption77">06:15 - Za več pojasnil o pomenu  in načinu preprečevanja vdora virusa </span><span id="caption78">06:19 - v delovne organizacije je danes  z nami prof. dr. Metoda Dodič, </span><span id="caption79">06:25 - se opravičujem, Fikfak.  Ki ji sedaj tudi predajam besedo. </span><span id="caption80">06:30 - Prof. Dodič Fikfak,  prosim za vašo predstavitev </span><span id="caption81">06:35 - in vas prosim tudi, da odgovorite  na vprašanja novinarjev, </span><span id="caption82">06:38 - v kolikor bodo po vaši predstavitvi,  tudi izrečena. Izvolite, prosim. </span><span id="caption83">06:50 - Dober dan in lepo pozdravljeni.  Rada bi vas spomnila, </span><span id="caption84">06:56 - da imamo od leta 1999 dalje  pri nas Zakon o varnosti in zdravju </span><span id="caption85">07:02 - pri delu, ki je bil ponovno napisan  deset let pozneje, in po tem zakonu </span><span id="caption86">07:08 - so delodajalci dolžni narediti oceno  tveganja. Kot dejavnik tveganja </span><span id="caption87">07:15 - je lahko mišljen kemijski dejavnik,  fizikalni, psihološki pa tudi </span><span id="caption88">07:20 - biološki. Ker se je prvič tako  konkretno zgodilo, da je vdrl </span><span id="caption89">07:25 - v delovne organizacije biološki  dejavnik tveganja, to pomeni virus, </span><span id="caption90">07:30 - lahko je to bakterija, je zelo jasno,  da številni delodajalci niso razumeli </span><span id="caption91">07:36 - ocene tveganja kot nekaj,  kar bi morali dopolniti, narediti, </span><span id="caption92">07:41 - pripraviti ali prilagoditi. </span><span id="caption93">07:44 - Bistvo ocene tveganja  pri koronavirusu je to, </span><span id="caption94">07:48 - da ne nastaja na delovnem mestu,  na delovnem mestu se lahko širi. </span><span id="caption95">07:53 - To pomeni, da delodajalec razmišlja  širše, kako preprečiti vnos virusa </span><span id="caption96">08:00 - v delovni organizacijo,  kako preprečiti njegovo širitev </span><span id="caption97">08:05 - in seveda, kako omogočiti normalen  potek dela. To je prva točka. </span><span id="caption98">08:12 - Druga točka je, da kot veste,  so številne delovne organizacije </span><span id="caption99">08:16 - take, da si predmete dela delavci  podajajo. To pomeni, da izdelek, </span><span id="caption100">08:24 - ki ga izdelujejo, naredijo deloma  in ga pošljejo naslednjemu delavcu. </span><span id="caption101">08:32 - Ali neposredno ali preko tekočega  traku. To pomeni, da se virus lahko </span><span id="caption102">08:37 - širi preko predmeta, tudi če so  delavci posejani po tovarni tako, </span><span id="caption103">08:42 - da se ne vidijo,  vendar isti predmet prijemajo v roke. </span><span id="caption104">08:48 - Naslednji del, ki je kritičen  in na katerega pogosteje pozabljamo, </span><span id="caption105">08:55 - so kopalnice, vhodi, čik pavze  in izhodi. Zelo zanimiva je bila </span><span id="caption106">09:02 - izkušnja po prvem valu, ko smo se  pogovarjali z nekim direktorjem </span><span id="caption107">09:06 - in je rekel, da je že pri prvem valu  v trenutku organiziral celotno </span><span id="caption108">09:12 - delovno organizacijo v obliki  mehurčkov. To pomeni, </span><span id="caption109">09:16 - da je izoliral enote; če se pojavi  virus v eni enoti, vse druge lahko </span><span id="caption110">09:22 - delajo, vendar je bilo proizvodno  onemogočeno komuniciranje </span><span id="caption111">09:27 - med posameznimi mehurčki.  Pri kopalnicah je zelo pomembno, </span><span id="caption112">09:33 - da se presodi, ali je dovolj  čistilnega osebja, ali moramo </span><span id="caption113">09:39 - delavce same naučiti, kako čistiti,  kako očistiti delovni prostor, </span><span id="caption114">09:43 - kdaj ga očistiti.  Za to morajo ljudje preprosto vedeti. </span><span id="caption115">09:47 - Dolžnost delodajalca ni samo  presoja tveganja in zelo natančen </span><span id="caption116">09:53 - opis ukrepov, ampak tudi  predvidevanja, kaj se bo zgodilo. </span><span id="caption117">09:59 - Ne samo v delovnem procesu,  ampak tudi v prostorih, </span><span id="caption118">10:02 - kjer se pogosto združujejo.  Bom zelo konkretna. Ta teden sem bila </span><span id="caption119">10:06 - v neki delovni organizaciji, kjer so  sicer ljudje med seboj oddaljeni </span><span id="caption120">10:11 - meter in pol, vendar  na čik pavzi so bili ramo ob rami, </span><span id="caption121">10:15 - in to s cigareto, kjer gre  za neposreden kontakt sline </span><span id="caption122">10:20 - z eventualnim, mogočim, potencialnim  virusom. In na to je delodajalec </span><span id="caption123">10:26 - pozabil, ker to ni delovni proces.  To ne gre tako. Vhod in izhod </span><span id="caption124">10:32 - iz podjetja, zelo pomembno.  Vsi se dotikamo iste ure, prihod, </span><span id="caption125">10:37 - in se registriramo, odhod.  Čudovita rešitev je bila </span><span id="caption126">10:43 - nekega direktorja slovenskega hotela,  ki je na tipke namestil robčke </span><span id="caption127">10:48 - za enkratno uporabo.  Vsak je z robcem se dotaknil </span><span id="caption128">10:52 - in spustil robec v koš. Trenutkov,  momentov delovnih organizacij, </span><span id="caption129">10:59 - kotičkov je toliko, da mora biti  za to postavljena ekipa, </span><span id="caption130">11:05 - ki to oceno tveganja zelo točno  naredi, spremlja in jo po potrebi </span><span id="caption131">11:10 - seveda tudi popravlja. </span><span id="caption132">11:20 - Če imate kakršnokoli vprašanje,  vam lahko dodam. </span><span id="caption133">11:31 - Manca Turk, Svet na Kanalu A.  Imate mogoče kakšne podatke </span><span id="caption134">11:36 - konkretne, v koliko delovnih  organizacijah je trenutno virus </span><span id="caption135">11:41 - prisoten in je delo oteženo?  -Kot veste, smo imeli nekaj </span><span id="caption136">11:47 - kar neprijetnih izkušenj,  vsaj dve v zadnjem času. </span><span id="caption137">11:51 - Za današnji dan ne vem,  ker nisem z inštitucije, sem iz UKC </span><span id="caption138">11:55 - Kliničnega inštituta za medicino  dela, kjer teh podatkov </span><span id="caption139">11:59 - ne spremljamo, to spremlja NIJZ  in lahko dobite po delovnih </span><span id="caption140">12:03 - organizacijah, vendar smo naredili  vmes oziroma smo zaprosili za to </span><span id="caption141">12:08 - analizo. In so bila številna  podjetja, vsaj 20 podjetij je bilo </span><span id="caption142">12:13 - takih, ki so imela že primere  koronavirusa, vendar so se nekateri, </span><span id="caption143">12:20 - kot veste, zelo dobro organizirali.  Angažirali so specialista </span><span id="caption144">12:25 - za medicino dela in strokovnega  delavca. Tu bi vam rada povedala, </span><span id="caption145">12:30 - da sta obe ministrstvu  pred tremi tedni dali pismo ven </span><span id="caption146">12:37 - vsem delodajalcem, v katerih  opozarjamo - NIJZ ne more dati tako </span><span id="caption147">12:43 - zelo natančnih navodil,  kot bi pričakovali delodajalci. </span><span id="caption148">12:50 - Zakaj ne? Zato ker je vsak  delovni proces tako zelo različen, </span><span id="caption149">12:54 - zato rabimo specifična navodila. </span><span id="caption150">12:57 - In zato smo v tem pismu svetovali,  naj se konzultirajo z varnostnimi </span><span id="caption151">13:02 - inženirji, to so strokovni delavci,  in pa s specialisti medicine dela. </span><span id="caption152">13:07 - In če se vrnem na vaše vprašanje,  v teh podjetij, ki jih imam v mislih, </span><span id="caption153">13:13 - so uspeli s takojšnjo akcijo  in sodelovanjem strokovnjaka medicine </span><span id="caption154">13:18 - dela, seveda delodajalca na prvem  mestu, in strokovnega delavca </span><span id="caption155">13:23 - zajeziti širjenje.  -Ne vem, če boste lahko povedali, </span><span id="caption156">13:27 - za katero podjetje gre, ampak ali je  recimo ... Perutninarstvo Pivka </span><span id="caption157">13:32 - je bil zdaj zelo odmeven primer.  Je ta primer dobre prakse? </span><span id="caption158">13:38 - Veste, mi imamo v medicini primarno,  sekundarno in terciarno preventivo. </span><span id="caption159">13:43 - In tisto, za kar sem jaz tule  in za kar mi želimo, mislim, </span><span id="caption160">13:48 - da vsi skupaj, je to, da do tega  ne pride. In zato se tudi o tem </span><span id="caption161">13:53 - danes pogovarjamo. Lahko vam rečem,  da verjetno je bil primer dobre </span><span id="caption162">13:57 - prakse zajezitve, vendar kakšna cena  je bila plačana? Tega si ne smemo </span><span id="caption163">14:02 - privoščiti, to je, zato smo tule.  Če bi ocene tveganja imeli narejene </span><span id="caption164">14:08 - od januarja, februarja in bi jih  prilagajali glede na situacijo ... </span><span id="caption165">14:14 - Še nekaj vam povem. Naša izkušnja je,  da v trenutku, ko je bila preklicana </span><span id="caption166">14:19 - epidemija, v tistem trenutku  so vse delovne organizacije mislile, </span><span id="caption167">14:25 - da zdaj pa več mask ne potrebujejo,  zdaj pa več ne potrebujejo pregrad </span><span id="caption168">14:28 - v restavracijah, zdaj se nam  pa ni treba več vsakič umiti roke </span><span id="caption169">14:34 - in tako naprej. To je bila napačna  percepcija, nihče ni sklenil pakta </span><span id="caption170">14:39 - z virusom. Virus je ostal živ in zdaj  nam to kaže vsak dan. Jaz pravim, </span><span id="caption171">14:46 - ko se z mano pogajajo, zakaj ni  razdalje pol metra in 1,5 metra. </span><span id="caption172">14:54 - Zakaj nimamo temperature 36,9?  Zato ker nihče ni podpisal pogodbe </span><span id="caption173">15:00 - z virusom. Veste? Nihče ni imel  okrogle mize z njim in mu rekel, </span><span id="caption174">15:05 - tu začni delovati, tam pa bodi  priden. In če se vrnem na Pivko, ja. </span><span id="caption175">15:11 - Ni bilo primarne preventive,  ker če bi bila, če bi bili ukrepi, </span><span id="caption176">15:15 - o katerih govorimo; ocena tveganja,  točni ukrepi, kaj moraš narediti, </span><span id="caption177">15:21 - ni konec virusa; verjemite mi,  tega ne bi bilo. Jim pa čestitam, </span><span id="caption178">15:26 - da so hitro zajezili. -Še eno  vprašanje imam s strani kolegice. </span><span id="caption179">15:32 - Je pa sicer na temo uporabe maske,  če bi lahko. In sicer, ali lahko </span><span id="caption180">15:39 - nošenje maske otežuje dihanje  za pljučne bolnike, denimo astmatike, </span><span id="caption181">15:45 - do te mere,  da bi ti padli v nezavest? </span><span id="caption182">15:49 - Ja. Glejte, na to vprašanje  je odlično odgovoril prof. Fležar </span><span id="caption183">15:54 - z Golnika in vam svetujem,  da se to še enkrat zavrti. </span><span id="caption184">15:58 - Res je, da se pri nošenju,  če maska zelo dobro tesni, </span><span id="caption185">16:04 - drži zrak - ampak to niso maske,  ki jih vi nosite ali pa jaz. </span><span id="caption186">16:09 - To so FFP2, P3. To so maske,  ki dejansko držijo zrak. </span><span id="caption187">16:15 - Potem je koncentracija ogljikovega  dioksida, ki ga izdihamo, večja </span><span id="caption188">16:20 - in je seveda lahko večja težava  pri določenih bolnikih, gotovo pa </span><span id="caption189">16:26 - ne toliko, da bi padli v nezavest,  ker bo vsakdo prej to naredil </span><span id="caption190">16:30 - pa bo do zraka prišel. Prosim,  ne delati velike znanosti z maskami, </span><span id="caption191">16:36 - zaradi tega ker ... Prosim vas,  če bi šli v proizvodnjo in videli, </span><span id="caption192">16:40 - koliko ljudi nosi vsak dan 40 let,  pa ne take maske, in imajo pri tem </span><span id="caption193">16:47 - normativ. Ampak maske, ki ne smejo  puščati kemijskih snovi noter, </span><span id="caption194">16:53 - kar je še malo hujše od virusa.  -Še drugo vprašanje, </span><span id="caption195">16:56 - prav tako o uporabi mask.  Ali maska za katere tipe bolnikov </span><span id="caption196">17:01 - ni primerna in resno ogroža  njihovo zdravstveno stanje? </span><span id="caption197">17:05 - Če ja, za katere gre in zakaj?  -Ja. Hvala za to vprašanje. </span><span id="caption198">17:09 - Zakaj? Zaradi tega, ker v Zakonu  o varnosti in zdravju pri delu </span><span id="caption199">17:14 - posebej piše, da mora delodajalec  posebej poskrbeti za ogrožene </span><span id="caption200">17:20 - skupine bolnikov. To so običajno  kronični bolniki, posebej pa mora </span><span id="caption201">17:25 - poskrbeti še za mladoletne  in za nosečnice. Kljub temu, </span><span id="caption202">17:30 - da veste, da pri nosečnicah še  ni dokazano, da bi bil lahko kakšen </span><span id="caption203">17:34 - poseben vpliv, ampak mora  delodajalec posebej poskrbeti zanje. </span><span id="caption204">17:39 - Se pravi, za kronične bolnike  in še za te dve skupini ljudi. </span><span id="caption205">17:43 - Če gre za dejansko veliko ogroženost,  potem je tudi dolžnost delodajalca </span><span id="caption206">17:50 - med ukrepi, da te bolnike  za prve priskrbi delo na domu. </span><span id="caption207">17:56 - Torej, da so ti bolniki taki,  ki so najprej odstranjeni, </span><span id="caption208">18:01 - ki delajo od doma, ki jim da  svojo pisarno, in maska pride </span><span id="caption209">18:05 - šele čisto na koncu. Če pa le pride  in to čisto na koncu, vam pa res </span><span id="caption210">18:11 - svetujem, da se pogovori  s specifičnim zdravnikom. </span><span id="caption211">18:15 - Bom konkretna. Če gre za astmatika,  to so vprašanja, ki jih dobivam </span><span id="caption212">18:20 - vsak dan na mizo, da se pogovori  s svojim pulmologom, </span><span id="caption213">18:23 - če gre za sladkornega bolnika,  da se, ker je manj verjetno, </span><span id="caption214">18:28 - da bi ga motila maska, ampak da se  pogovori z endokrinologom in tako </span><span id="caption215">18:32 - dalje. Ampak veste,  to je od promile promila. -Hvala. </span><span id="caption216">18:44 - Kaže, da ni drugih vprašanj.  -Hvala lepa. </span><span id="caption217">18:53 - Najlepša hvala, profesorica Dodič  Fikfak, za vaš, prvič, prihod </span><span id="caption218">18:58 - in za ta zelo jasna pojasnila,  skratka, jaz verjamem, da je zdaj </span><span id="caption219">19:03 - jasno, da imamo zakonsko podlago,  zakonsko zavezo, delodajalci </span><span id="caption220">19:08 - morajo nadzirati prihod na delo,  vemo, da je mejna temperatura </span><span id="caption221">19:12 - 37,5 stopinj Celzija in to velja  za vse, tak je dogovor. </span><span id="caption222">19:18 - Ni pakt z virusom, kot je rekla  profesorica, ampak tukaj smo, </span><span id="caption223">19:23 - velja več ali manj za vse.  So kaka morebitna vprašanja zame? </span><span id="caption224">19:30 - Domen Anderle, Planet TV.  Napovedali ste že pred časom, </span><span id="caption225">19:35 - da bo vlada zdaj nekatere ukrepe  pripravljala na zalogo. Je zdaj že </span><span id="caption226">19:40 - čas za kakšen ukrep, ta današnji  rekord, morda sprejetje te omejitve </span><span id="caption227">19:46 - zbiranja z deset na šest ljudi?  Hvala. -Ves čas se razmišlja </span><span id="caption228">19:53 - o morebitnih novih ukrepih,  počakali bomo do jutri, da vidimo, </span><span id="caption229">20:00 - kakšne številke bo prinesel  jutrišnji dan. Danes je petek, </span><span id="caption230">20:05 - je delovni dan, pričakujemo tudi  zelo veliko število brisov in seveda </span><span id="caption231">20:11 - potem rezultatov. Vlada bo o tem  razpravljala čez vikend, formalno </span><span id="caption232">20:17 - pa bo zasedala v ponedeljek,  ko pač računa, da bo do takrat </span><span id="caption233">20:22 - tudi svetovalna skupina  pri Ministrstvu za zdravje </span><span id="caption234">20:26 - pripravila morebitno dopolnitev  do sedaj uveljavljenih ukrepov. </span><span id="caption235">20:32 - Kot vidite, so razmere v Evropi  precej slabe. V nekaterih državah </span><span id="caption236">20:39 - so že prav dramatične, na Otoku,  v Veliki Britaniji ne vedo več, </span><span id="caption237">20:45 - kako in kaj. Nemški glavni  epidemiolog najavlja, da se </span><span id="caption238">20:51 - pravzaprav virus zdaj šele začenja  širiti. Torej, povsod po Evropi se </span><span id="caption239">20:56 - tega problema zavedajo  in zato se seveda tudi pri nas </span><span id="caption240">21:01 - pripravljamo na te povečane  številke, povečano število okužb </span><span id="caption241">21:07 - na povečano število bolnikov,  na povečano število tistih </span><span id="caption242">21:12 - na intenzivni negi,  na reorganizacijo zdravstva. </span><span id="caption243">21:16 - Kot rečeno, če bi se stvari  dramatično poslabšale, bi se vlada </span><span id="caption244">21:22 - lahko o tem posvetovala že  čez vikend, ampak zaenkrat </span><span id="caption245">21:26 - načrtujemo, da bo najprej svoje  vladi povedala svetovalna skupina </span><span id="caption246">21:31 - in potem se bomo o tem odločali.  Gre namreč za to, da bi, v kolikor </span><span id="caption247">21:38 - ugotovimo, da je potrebno s kakim  elementom dopolniti tudi ta peti </span><span id="caption248">21:44 - sveženj, to lahko dali potem tudi  v peti sveženj, ki veste, da bo šel </span><span id="caption249">21:48 - iz vlade v Državni zbor  v ponedeljek zvečer, to želimo </span><span id="caption250">21:52 - še vključiti, če bi bilo potrebno,  potem pa vas bomo seznanili z vsem. </span><span id="caption251">22:00 - Staša Lozar, POP TV. Ste lahko  konkretni? Kaj bi bili zdaj ti </span><span id="caption252">22:04 - ukrepi, če bo karkoli? O čem se  boste pogovarjali čez vikend, </span><span id="caption253">22:08 - če bodo številke še večje?  Konkretno. -Ja, v tem trenutku </span><span id="caption254">22:12 - je ukrep, o katerem se lahko  pogovarjamo, zmanjšanje najvišjega </span><span id="caption255">22:18 - dovoljenega števila ljudi,  ki se zbirajo, se pravi, </span><span id="caption256">22:22 - tako kot smo že povedali,  z desetih na šest, hkrati pa seveda, </span><span id="caption257">22:27 - jaz izkoriščam to priložnost  in to vaše vprašanje, da vsem, </span><span id="caption258">22:31 - ki so načrtovali neke velike,  večje dogodke, dajemo premislek, </span><span id="caption259">22:36 - da ocenijo, ali je v teh razmerah  to še primerno, ali ni bolje, </span><span id="caption260">22:41 - da to odložijo na kasnejši čas,  ali pa da zmanjšajo število </span><span id="caption261">22:45 - udeležencev. -Ne mislim samo  na velike uradne dogodke, govorim </span><span id="caption262">22:50 - tudi o druženju znotraj družine,  sorodstva in tako naprej. </span><span id="caption263">22:57 - To je mišljeno kot da bodo  prepuščeni sami sebi ali bo prišlo </span><span id="caption264">23:03 - do kakšnega ukrepa, ki bo to  prepovedoval? -Ne, glejte, nihče ni </span><span id="caption265">23:07 - prepuščen sam sebi. Dovolj moramo  biti odgovorni, da tudi sami </span><span id="caption266">23:12 - sprejemamo neke odločitve.  Nikamor ne bomo prišli, če bodo </span><span id="caption267">23:16 - pričakovali, da bo vsako stvar vlada  predpisala na tretjo decimalko. </span><span id="caption268">23:21 - Mislim, da pristop je enostavno  nedopusten, je nesprejemljiv, </span><span id="caption269">23:25 - je izgovor za to, da nekateri  nočejo prevzeti svoje elementarne </span><span id="caption270">23:31 - odgovornosti. Skratka, brez maske  ne moremo nikamor, ne moremo </span><span id="caption271">23:34 - v javni promet, ne smemo v avtobuse,  ne smemo na vlak brez mask, </span><span id="caption272">23:41 - ne moremo iti v zaprti prostor  in biti bližje kot dva metra. </span><span id="caption273">23:45 - Ne gre preprosto. Razmere so  dovolj resne, da morajo strezniti </span><span id="caption274">23:49 - vsakogar, ki je, če smem uporabiti  ta primer, normalno normalen. </span><span id="caption275">23:57 - Te normalnosti potrebujemo več,  potrebujemo lastno odgovornost </span><span id="caption276">24:02 - in lastna presoja je tista,  ki nam bo največ pomagala. </span><span id="caption277">24:06 - Veliko je bilo govora o Švedih.  Nismo Švedi. Švedi razumejo, </span><span id="caption278">24:11 - da je sporočilo stroke priporočilo  in ga vsak molče uporabi </span><span id="caption279">24:16 - in implementira, doda še kaj več,  če je treba, po lastni presoji, </span><span id="caption280">24:22 - ampak za lastno odgovornost gre.  Samo tako smo lahko kot družba </span><span id="caption281">24:27 - dovolj zreli za soočenje  z naslednjo fazo širjenja korone </span><span id="caption282">24:31 - tukaj pri nas. -Še to me zanima.  Znova je padel rekord. </span><span id="caption283">24:37 - Marsikdo se sprašuje,  zakaj ni razglašena epidemija. </span><span id="caption284">24:41 - Pa vem, da je bilo na to temo  že kar precej rečenega, pa vseeno. </span><span id="caption285">24:45 - Na višku epidemije spomladi  smo imeli, ne vem, 60 primerov </span><span id="caption286">24:50 - dnevno, danes jih imamo 190.  Zakaj? -Zato ker izhajamo </span><span id="caption287">24:55 - iz spoznanja, da danes vemo  dosti več, kot smo vedeli takrat, </span><span id="caption288">25:02 - izhajamo iz podmene,  da smo veliko bolj odgovorni, </span><span id="caption289">25:06 - profesorica je govorila o primerih  dobre prakse v podjetjih, </span><span id="caption290">25:10 - ki res odlično zamejujejo možnosti,  da bi se virus širil, odločeni smo </span><span id="caption291">25:17 - in to izhaja tudi iz pisma  pristojnega gospodarskega </span><span id="caption292">25:22 - ministrstva, Gospodarske zbornice  in Obrtne zbornice, da "lockdown" </span><span id="caption293">25:27 - enostavno ni rešitev. Mi moramo  storiti vse, kar je v naši moči, </span><span id="caption294">25:33 - prvič, da gospodarstvo deluje,  da preprečimo še dodatno znižanje </span><span id="caption295">25:39 - bruto domačega proizvoda,  da se pripravimo na to, </span><span id="caption296">25:44 - da bi povečali gospodarsko rast  v prihodnjem letu, da bi nadoknadili </span><span id="caption297">25:48 - vse to, kar se nam je zgodilo  v začetku navzočnosti virusa tukaj </span><span id="caption298">25:55 - v Sloveniji, storiti moramo seveda  še kaj več, da bi šola bila šola </span><span id="caption299">26:01 - v šoli, ne pa šola na daljavo  in to seveda zahteva veliko </span><span id="caption300">26:06 - samodiscipline vseh nas  in zato mislim, da so bila tudi </span><span id="caption301">26:10 - vsa ta pojasnila o maskah  in koristnosti mask in seveda </span><span id="caption302">26:14 - nenevarnosti mask s strani  profesorice danes še kako na mestu. </span><span id="caption303">26:20 - Prosim? -Špela Bezjak, POP TV.  Zanima me pa mogoče, če bi lahko </span><span id="caption304">26:24 - kaj več povedali o tem novem  rekordu, pravite, 190 potrjenih </span><span id="caption305">26:28 - novih okužb, četrtina vseh  v Ljubljani. So tukaj v tej številki </span><span id="caption306">26:34 - kakšna mogoče nova žarišča,  so te okužbe razpršene, </span><span id="caption307">26:38 - mogoče kak komentar na to?  -Torej, pred tiskovno konferenco še </span><span id="caption308">26:42 - nismo imeli rezultatov  vseh epidemioloških preiskav. </span><span id="caption309">26:47 - Seveda so žarišča, so nekateri  domovi, nekaj je na Koroškem, </span><span id="caption310">26:51 - je nekaj dijakov in nekaj učencev,  nekaj učiteljic, ampak nikjer ne, </span><span id="caption311">26:57 - to niso prav veliki novi skupki.  Tudi mrtvih, kot ste videli, </span><span id="caption312">27:02 - ni bilo včeraj. Iz teh razlogov težko  rečem kaj več, razen, da res ta virus </span><span id="caption313">27:09 - kroži po vseh občinah po Sloveniji  tako rekoč, da ni varnega kraja, </span><span id="caption314">27:17 - res pa je, da je ta številka,  ki se je danes pojavila, 52 okužb </span><span id="caption315">27:22 - na območju Ljubljane, če pa  štejemo še širše območje Ljubljane, </span><span id="caption316">27:26 - se pravi te občine tukaj,  Dragomer, pa nekje do Medvod </span><span id="caption317">27:30 - in tako naprej, potem pa te stvari  drastično poskočijo in še vedno </span><span id="caption318">27:33 - je po naši oceni absolutno preveč  okužb neznanega izvora. </span><span id="caption319">27:41 - Nekaj zamejimo ljudi, ki so že  v epidemiološki karanteni, skratka, </span><span id="caption320">27:45 - niso okužili v tem času nikogar,  ampak vse preveč je zdaj teh rubrik, </span><span id="caption321">27:51 - ali je v karanteni, ne, ne, ne.  Preveč je tega. To so neki novi </span><span id="caption322">27:56 - izvori, praktično, ko govorimo  o vnosu, vnosa ni, dva smo </span><span id="caption323">28:03 - zabeležili pri 192,  skratka, to je en odstotek, </span><span id="caption324">28:10 - to je nekaj, kar je resnično  zanemarljivo. Ukvarjati se moramo </span><span id="caption325">28:15 - z okužbami, ki se dogajajo v lokalnem  okolju in iz teh razlogov smo se </span><span id="caption326">28:21 - danes odločili, da posebej opozorimo  na ta žarišča, ki se lahko pojavijo </span><span id="caption327">28:26 - v gospodarstvu. -Zdaj glede na to,  da je glavnina kar precej </span><span id="caption328">28:31 - centralizirana na Ljubljano  in širšo okolico, me zanima, </span><span id="caption329">28:34 - kaj opažajo inšpektorji?  Je mogoče tudi to, da se na tem </span><span id="caption330">28:39 - območju Slovenije ljudje manj  držijo ukrepov? Je več teh druženj, </span><span id="caption331">28:43 - neprilagojenih, neprimernih;  čemu se pripisuje potem to? </span><span id="caption332">28:48 - Jaz bi poskušal pridobiti odgovor  na to vprašanje s strani </span><span id="caption333">28:52 - epidemiološke stroke. Kot uradni  govorec vlade bom, če prenesem </span><span id="caption334">28:58 - te podatke, nenadoma  deležen političnih kvalifikacij </span><span id="caption335">29:03 - in diskvalifikacij. Naj to pove  stroka in pričakujem, da bo </span><span id="caption336">29:07 - ta analiza zdaj v kratkem narejena,  s tem širšim ljubljanskim območjem </span><span id="caption337">29:11 - se intenzivno ukvarjajo.  -Najlepša hvala. -Prosim. </span><span id="caption338">29:20 - Je še kako vprašanje? Če ni,  potem hvala za vašo pozornost, </span><span id="caption339">29:26 - lep vikend in ostanite zdravi.  Čas je, da ponovim to, kar smo </span><span id="caption340">29:31 - ponavljali spomladi: skupaj  zmoremo, zmoremo več in zmoremo </span><span id="caption341">29:35 - bolje. Hvala lepa in na svidenje. </span><span id="caption342">29:38 - </span><span id="caption343"> - </span></p></div>