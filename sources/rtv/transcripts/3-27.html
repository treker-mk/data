<div id="transcript_vtt" class="transcript"><p><span id="caption0">00:03 - Dober dan, spoštovane  gospe, spoštovani gospodje. </span><span id="caption1">00:07 - Včeraj se je s posebnim letalom  iz Španije vrnila skupina 41-ih </span><span id="caption2">00:13 - Slovencev. Z njimi je bilo  tudi osem Avstrijcev, ki so pot </span><span id="caption3">00:17 - nadaljevali v Avstrijo.  Polet je bil izveden ob visokih </span><span id="caption4">00:21 - zaščitnih ukrepih, vključno  z nošenjem zaščitnih kombinezonov </span><span id="caption5">00:26 - s strani pilotov oziroma  kabinskega osebja. Za tiste, </span><span id="caption6">00:31 - ki ste včeraj morda pogledali  moj tvit, si lahko pogledate </span><span id="caption7">00:35 - tudi skafandre, v katerih  je letela posadka, ker je šlo </span><span id="caption8">00:39 - za zelo zahteven,  lahko rečemo rizičen polet. </span><span id="caption9">00:43 - Po prihodu na Letališče  Jožeta Pučnika so potniki opravili </span><span id="caption10">00:47 - zdravniški pregled  in vročene so jim bile odločbe </span><span id="caption11">00:51 - o 14-dnevni karanteni,  ki jo bodo ob zagotavljanju največje </span><span id="caption12">00:56 - stopnje zdravstvene varnosti,  preživeli v hotelu Paka v Velenju. </span><span id="caption13">01:01 - Ob tem se želim zahvaliti  družbi Hisense Gorenje za njihovo </span><span id="caption14">01:06 - velikodušno pomoč  in zagotovitev svojih nastanitvenih </span><span id="caption15">01:11 - zmogljivosti v hotelu Paka.  Vsekakor razumem veselje svojcev, </span><span id="caption16">01:15 - da so njihovi najbližji, najdražji  zdaj doma in prepričani smo, </span><span id="caption17">01:21 - da bodo razumevajoči  tudi do tega 14-dnevnega obdobja. </span><span id="caption18">01:27 - Karantena bo v prihodnje  uvedena tudi za vse druge Slovence, </span><span id="caption19">01:32 - ki se bodo vračali iz žariščnih  območij. Da pa ne bo to zvenelo </span><span id="caption20">01:39 - nekam čudno, kot kakšna grožnja,  skupno je bilo do danes </span><span id="caption21">01:44 - izdanih že 445 karantenskih  odločb. 445 ljudi je že </span><span id="caption22">01:51 - v karanteni, res pa je,  da je teh 42, pardon, 41 potnikov, </span><span id="caption23">01:57 - ki so prileteli v Slovenijo včeraj,  v karanteni na enem mestu. </span><span id="caption24">02:03 - Posebej želim poudariti,  da je Španija posebej rizično </span><span id="caption25">02:08 - območje, zato se bo v prihodnje  prav vse potnike, ki bodo prišli </span><span id="caption26">02:14 - iz Španije odpeljalo v karanteno.  Prav je, da svojci to veste, </span><span id="caption27">02:20 - da ste na to pripravljeni.  Tako, kot smo že velikokrat povedali, </span><span id="caption28">02:25 - vsak od nas mora veliko  storiti zase, za vse ljudi okrog sebe </span><span id="caption29">02:31 - in za vse nas. To velja  tudi za svojce tistih, ki se vračajo </span><span id="caption30">02:36 - iz Španije. Da pa bi vendarle  vsi razumeli za kaj gre, </span><span id="caption31">02:41 - kaj je karantena, je z nami  tudi gospod Andrej Šter, </span><span id="caption32">02:45 - vodja konzularne službe  na Ministrstvu za zunanje zadeve, </span><span id="caption33">02:49 - ki bo povedal več informacij  o operacijah za vrnitev Slovencev </span><span id="caption34">02:54 - iz tujine, posebej še o teh  operacijah, ki prihajajo iz Španije. </span><span id="caption35">03:02 - V Španiji je še kar nekaj Slovenk  in Slovencev, ti leti se bodo </span><span id="caption36">03:07 - nadaljevali skoraj vsakodnevno,  zato prosim gospoda Štera, </span><span id="caption37">03:11 - da pojasni vse podrobnosti,  za katere verjamem, da vam bodo </span><span id="caption38">03:16 - v veliko pomoč. Gospod Šter, prosim. </span><span id="caption39">03:25 - Hvala lepa. </span><span id="caption40">03:29 - Včerajšnji let tega posebnega  letala iz Madrida, ki je pristalo </span><span id="caption41">03:35 - malo čez polnoči na ljubljanskem  letališču, je bil nekaj posebnega, </span><span id="caption42">03:43 - ne samo zato, ker je pripeljal  slovenske državljane, ki so bili </span><span id="caption43">03:49 - z odločbo o tem napoteni  v 14-dnevno prestajanje karantene, </span><span id="caption44">03:56 - pač pa tudi zaradi tega,  ker je šlo večinoma za slovenske </span><span id="caption45">04:00 - državljane, ki živijo v Španiji,  ki so skoraj do tega dne </span><span id="caption46">04:07 - svojo situacijo tam predstavili  na način, ne, ne bomo se vračali </span><span id="caption47">04:13 - v Slovenijo zato, ker vemo,  da prihajamo iz območja, ki je kužno, </span><span id="caption48">04:19 - kjer je nalezljivost te bolezni  visoka, vendar želimo zavarovati </span><span id="caption49">04:26 - svoje svojce, ker bi sigurno  prinesli s sabo tudi bolezen. </span><span id="caption50">04:32 - Šlo je za zelo odgovorno  gesto študentov, športnikov, </span><span id="caption51">04:37 - poslovnežev, ki so razumeli,  da njihov povratek in morda objem </span><span id="caption52">04:43 - staršem, starim staršem,  lahko pomeni eno zelo usodno gesto. </span><span id="caption53">04:50 - Razmere v Španiji so se poslabšale,  drastično poslabšale. </span><span id="caption54">04:56 - Na televizijskih posnetkih  ali sicer lahko spremljate, </span><span id="caption55">05:01 - kako hude so razmere  glede bolezni, ne samo v prestolnici, </span><span id="caption56">05:07 - pač pa tudi v številnih  drugih mestih. Tujim državljanom, </span><span id="caption57">05:11 - torej tistim, ki niso španski  državljani, to predstavlja </span><span id="caption58">05:15 - še dodatno velik problem.  Namreč, tudi tam so se zaprli </span><span id="caption59">05:20 - vsi hoteli. Tudi tam so zaprte  vse javne institucije. </span><span id="caption60">05:25 - Tudi tam so zaprte vse možne  javne komunikacije glede potovanja </span><span id="caption61">05:32 - in zaradi tega se je naša  ambasada v Madridu, ki je seveda </span><span id="caption62">05:38 - ves čas v kontaktu s slovenskimi  državljani, znašla pred vprašanjem </span><span id="caption63">05:43 - ali jim ponovno predlaga,  da imajo možnost, da se vrnejo </span><span id="caption64">05:50 - v domovino, in ko jim je to  predlagala, so to možnost praviloma </span><span id="caption65">05:56 - pozitivno sprejeli  in se odločili za to. </span><span id="caption66">05:59 - Vsi, brez izjeme, so bili  pred vkrcanjem na letalo seznanjeni </span><span id="caption67">06:05 - s tem, da jih čaka odhod  v 14-dnevno karanteno. </span><span id="caption68">06:12 - Lahko imamo o tem različna mnenja,  lahko si pod tem predstavljamo </span><span id="caption69">06:19 - marsikaj, če boste šli na spletno  stran in si ogledali promocijske </span><span id="caption70">06:26 - slike hotela Paka v Velenju,  boste videli, da tam ni neko </span><span id="caption71">06:33 - grozno stanje, tisto bivanje  v hotelu je pospremljeno </span><span id="caption72">06:41 - z dostojnim standardom,  strežba oziroma postrežba v hotelu </span><span id="caption73">06:46 - je pa prilagojena razmeram  v karanteni. Dobijo vso postrežbo </span><span id="caption74">06:52 - hrane, vode in potrebščin na način,  da z njimi nihče ne pride v kontakt. </span><span id="caption75">07:00 - Postrežejo jim pred vrata,  pozvonijo in hotelsko osebje odide. </span><span id="caption76">07:07 - Tudi njim samim je sugerirano,  da ne pridejo v kontakt s tistimi, </span><span id="caption77">07:12 - ki so še v hotelu,  niso pa za zaklenjenimi vrati </span><span id="caption78">07:17 - in imajo možnost komunikacije  z modernimi komunikacijskimi </span><span id="caption79">07:22 - napravami. V Velenju je to verjetno  vzbudilo različne komentarje. </span><span id="caption80">07:30 - Pred vrati hotela Paka  je po naših informacijah predstavnik </span><span id="caption81">07:36 - civilne zaščite. Mislim, da ima  več dela s tistimi, ki želijo notri, </span><span id="caption82">07:42 - pa ne smejo, kot pa s tistimi,  ki bi skušali priti ven. </span><span id="caption83">07:47 - In še enkrat prosim starše  in sorodnike, prepričajte se, </span><span id="caption84">07:54 - da je z vašimi najdražjimi  tam v hotelu Paka vse v redu. </span><span id="caption85">08:00 - Jaz sem sam starš in lahko rečem,  da seveda najraje na svetu objamem </span><span id="caption86">08:05 - svoji dve hčerki  in ju posadim zraven sebe na kavč, </span><span id="caption87">08:09 - ampak v tem primeru gre za to,  da bodo po 14-ih dneh </span><span id="caption88">08:15 - starši in sorodniki lahko  sprejeli vse te, ki so se včeraj </span><span id="caption89">08:19 - vrnili iz Egipta, oprostite,  iz Madrida in jih posadili zraven </span><span id="caption90">08:25 - sebe za mizo in skupaj pojedli  kosilo in se pomenili, kako je bilo </span><span id="caption91">08:30 - v Španiji. Če bi se pa teh 50 oseb,  ki so se včeraj vrnili </span><span id="caption92">08:38 - iz Madrida, če bi se razšlo,  bi pa danes imeli morda nekaj novih </span><span id="caption93">08:46 - žarišč bolezni v Sloveniji  in tudi v Avstriji, kjer so prav tako </span><span id="caption94">08:52 - prejeli osem potnikov  iz včerajšnjega letala. </span><span id="caption95">08:57 - Gre namreč za to, da smo vsi skupaj  dolžni, s tem, ko skrbimo za lastno </span><span id="caption96">09:02 - zdravje, skrbeti tudi za skupno  okolje, ki naj ne bo nevarno </span><span id="caption97">09:07 - ne nam in ne drugim.  Gospod Kacin je pred menoj že omenil, </span><span id="caption98">09:13 - da bo za tiste, ki se bodo  vračali iz žariščnih okolij glede </span><span id="caption99">09:18 - te bolezni, ta ukrep tudi svetovan.  Svetujejo ga strokovnjaki zdravstvene </span><span id="caption100">09:24 - stroke. Na nas pa je,  da to vzamemo s potrebno razumsko </span><span id="caption101">09:31 - distanco in ne zganjamo panike,  pač pa razumemo, da bomo zaradi tega </span><span id="caption102">09:37 - morda lažje živeli  in prej premagali to bolezen, </span><span id="caption103">09:43 - ki nas ogroža. Če lahko napovem,  jutri pride iz Madrida novo letalo. </span><span id="caption104">09:51 - Pripelje skupino Slovencev,  ki bodo spet napoteni v karanteno, </span><span id="caption105">09:57 - pripelje tudi nekaj skupin  drugih državljanov, ki bodo lahko </span><span id="caption106">10:02 - zapustili avion in se odpravili  v svojo matično državo na način, </span><span id="caption107">10:09 - da v Sloveniji ne naredijo  niti postanka za kavo niti za počitek </span><span id="caption108">10:14 - niti nič. Taki so predpogoji  za to, da se kdorkoli lahko vkrca </span><span id="caption109">10:21 - na avion in razumeli boste,  da tudi slovenski državljani </span><span id="caption110">10:26 - marsikje, ko se vračajo  na primer iz azijskih držav </span><span id="caption111">10:32 - ali pa iz južnoameriških držav,  od Poljakov izvedo prav tak režim </span><span id="caption112">10:38 - izkrcanja iz letala.  Zapustiti morajo letališče v Varšavi </span><span id="caption113">10:43 - na način, da se na Poljskem  ne ustavijo. To je standard, </span><span id="caption114">10:48 - tega standarda se mora držati  tudi Slovenija in to ne zaradi </span><span id="caption115">10:53 - kakšne poslušnosti do drugih,  ampak zaradi lastne stroke, </span><span id="caption116">10:58 - lastnega razuma  in lastne previdnosti. Hvala lepa. </span><span id="caption117">11:09 - Hvala lepa kolegu Andreju,  zahvaljujemo se mu za vsa </span><span id="caption118">11:14 - ta pojasnila in ponovno  sem se dolžan zahvaliti </span><span id="caption119">11:18 - tudi družbi Hisense Gorenje  za vso pomoč in razumevanje. </span><span id="caption120">11:23 - Predvsem pa se moram zahvaliti  za razumevanje tudi lokalnemu </span><span id="caption121">11:30 - prebivalstvu v Velenju.  To ni prvo mesto, ki bo imelo </span><span id="caption122">11:34 - na svojem območju karanteno,  Slovencev zunaj je še veliko </span><span id="caption123">11:40 - in to je lep primer solidarnosti,  ki je tako ključen v tem težkem času. </span><span id="caption124">11:46 - Upam, da bo to navdih  tudi za druga podjetja, ki morda </span><span id="caption125">11:50 - razpolagajo s prostimi  nastanitvenimi kapacitetami </span><span id="caption126">11:54 - in so pripravljena na ta način  nuditi pomoč pri zajezitvi širjenja </span><span id="caption127">11:59 - bolezni covid-19  oziroma virusa in potem epidemije. </span><span id="caption128">12:04 - Vse take pobude, take ponudbe  nam bodo zelo olajšale vračanje </span><span id="caption129">12:12 - Slovencev iz tujine  in vsaka dobrodošla pomoč </span><span id="caption130">12:20 - vseh drugih, ki želijo pomagati,  vključno s posamezniki, </span><span id="caption131">12:25 - nam bo v veliko pomoč.  Jaz bi tokrat rekel še nekaj </span><span id="caption132">12:30 - o skladu, ki smo ga nekako  delovno naslovili Ostanimo zdravi, </span><span id="caption133">12:37 - o katerem sva s kolegom  Šterom že tukaj javno govorila. </span><span id="caption134">12:43 - Zdaj imate na voljo  tudi telefonsko, oprostite, številko </span><span id="caption135">12:47 - transakcijskega računa, na katero  je mogoče donirati sredstva, </span><span id="caption136">12:52 - ampak rad bi posebej poudaril,  da bodo ta sredstva </span><span id="caption137">12:55 - šla predvsem za pomoč  v zdravstvu in v domovih za starejše. </span><span id="caption138">13:01 - Številka tekočega račun sklada  je razvidna na vaših zaslonih, </span><span id="caption139">13:05 - jaz tega ne vidim,  ampak verjamem, da so v režiji </span><span id="caption140">13:09 - TV Slovenija to dodali,  vlada pa bo zagotovila, da se bodo </span><span id="caption141">13:14 - vsi prispevki neposredno  prelili v konkretno pomoč </span><span id="caption142">13:18 - najbolj potrebnim. Tudi ponudba  kapacitet, v katere namenimo, </span><span id="caption143">13:25 - v katere usmerimo in namestimo  Slovence, ki prihajajo iz tujine, </span><span id="caption144">13:32 - je zelo dragocena donacija,  ki jo sprejemamo z velikim veseljem </span><span id="caption145">13:39 - in nam s tem resnično olajšate  naše delo. Solidarnost je ključna </span><span id="caption146">13:47 - za boj z novim virusom.  Tudi na globalni in evropski ravni. </span><span id="caption147">13:55 - In zato pozdravljamo dejstvo,  da je na včerajšnji videokonferenci </span><span id="caption148">14:02 - voditeljev vlad in držav članic  Evropske unije prišlo do pozitivnih </span><span id="caption149">14:08 - korakov v tej smeri. Slovenija  jasno razume, da je za prihodnost </span><span id="caption150">14:15 - Evropske unije ključna  solidarnost v težkih preizkušnjah. </span><span id="caption151">14:21 - Dejanja Slovenije v celoti,  v celotni zgodovini njenega članstva </span><span id="caption152">14:25 - v Evropski uniji, so vselej  to dokazovala. Zato Slovenija, </span><span id="caption153">14:32 - glede na izredne okoliščine,  podpira pobudo za skupni dolžniški </span><span id="caption154">14:38 - instrument, s katerim bodo  vse države, tudi najbolj prizadete, </span><span id="caption155">14:43 - dostopale do finančnih  sredstev pod podobnimi pogoji. </span><span id="caption156">14:49 - Slovenija, konkretno naš predsednik  vlade, je eden od devetih podpisnikov </span><span id="caption157">14:55 - tega instrumenta,  skupno pismo voditeljev je podpisal, </span><span id="caption158">15:00 - kot sem rekel, tudi predsednik  vlade Janez Janša. </span><span id="caption159">15:03 - Pričakujemo, da bo evroskupina  v največ dveh tednih predstavila </span><span id="caption160">15:10 - ustrezne predloge v tej smeri.  Ampak to, kar lahko rečem po pogovoru </span><span id="caption161">15:16 - s predsednikom vlade je,  da smo temu soglasju veliko bližje, </span><span id="caption162">15:20 - kot pa je to bilo še dan  pred včerajšnjo tele konferenco. </span><span id="caption163">15:26 - Jasno je, da bo imela kriza  velike in daljnosežne posledice </span><span id="caption164">15:33 - za gospodarstva vseh držav,  tudi Slovenije. Vlada je v zaključnih </span><span id="caption165">15:39 - fazah priprave paketa  zakonodajnih ukrepov za blaženje </span><span id="caption166">15:45 - posledic epidemije.  Obravnava tega velikega paketa </span><span id="caption167">15:51 - oziroma krovnega zakona,  se bo začela na vladi danes. </span><span id="caption168">15:57 - Iz teh razlogov popoldanske  novinarske konference ne bomo </span><span id="caption169">16:02 - mogli pripraviti, predvidena  pa je naslednjič jutri dopoldan </span><span id="caption170">16:08 - ob isti uri in verjamem,  da se bomo takrat lahko videli </span><span id="caption171">16:13 - tudi s predsednikom vlade,  da predstavi odločitve, </span><span id="caption172">16:17 - ki bodo do takrat pripravljene.  Zdaj pa smo pripravljeni odgovarjati </span><span id="caption173">16:22 - tudi na vaša vprašanja. </span><span id="caption174">16:25 - Lepo pozdravljeni  iz studia 1 Televizije Slovenija, </span><span id="caption175">16:28 - tu je prisotnih nekaj novinarjev,  ki imajo vprašanja tako za vas, </span><span id="caption176">16:33 - kot tudi za gospoda Andreja Štera. </span><span id="caption177">16:41 - Prosim, kar z vprašanji. </span><span id="caption178">16:44 - Najprej vprašanje za vodjo  konzularnega sektorja na Ministrstvu </span><span id="caption179">16:46 - za zunanje zadeve, gospoda Andreja  Štera. -Pozdravljeni, Zoja Črnilec </span><span id="caption180">16:52 - iz Slovenske tiskovne agencije.  Zanima me, zdaj ob vračanju še več </span><span id="caption181">16:57 - ljudi iz žariščnih okolij,  če imate morda že nek nabor dodatnih </span><span id="caption182">17:00 - kapacitet za nastanitev  teh ljudi in pa, kako boste obveščali </span><span id="caption183">17:04 - lokalne skupnosti? Iz velenjske  občine je prišlo nekaj kritik </span><span id="caption184">17:08 - na ta račun. Hvala. </span><span id="caption185">17:13 - Zagotovo ta nabor obstaja  in nastaja, vendar je to zlasti </span><span id="caption186">17:20 - naloga kombinacije civilne  zaščite in Ministrstva za zdravje, </span><span id="caption187">17:25 - ki morata to pripraviti  tudi glede na velikost skupine, </span><span id="caption188">17:31 - ki bo hkrati prišla,  tako, da vam v tem trenutku </span><span id="caption189">17:36 - na to ne morem odgovoriti. </span><span id="caption190">17:44 - Gorazd Kosmač, MMC RTV  Slovenija. Mene pa zanima, </span><span id="caption191">17:48 - kako je z združevanje, družinskih  članov, ki niso državljani Slovenije? </span><span id="caption192">17:52 - Ali lahko tuj državljan, ki ima  družino v Sloveniji, pride v državo? </span><span id="caption193">17:59 - Verjetno bi bilo smiselno vedeti  več konkretnosti za tak primer. </span><span id="caption194">18:06 - Načeloma je omogočeno  priti v državo državljanu in tistemu, </span><span id="caption195">18:12 - ki ima dovoljenje  za prebivanje, torej, da je rezident. </span><span id="caption196">18:16 - Ko organiziramo te evakuacijske  lete in včasih lahko vkrcamo </span><span id="caption197">18:23 - tudi državljana kakšne druge  države, vidimo, da je tretiranje </span><span id="caption198">18:28 - in odločanje v teh primerih  zelo različno. Kakšna država </span><span id="caption199">18:33 - res spusti v državo samo svoje,  kakšna, smo se naučili, </span><span id="caption200">18:38 - tudi svojih ne, večinoma gre  pa za razumevanje, kot je izhajalo </span><span id="caption201">18:42 - iz vprašanja, da združevanje  družine in pridružitev družinskih </span><span id="caption202">18:47 - članov velja kot ene vrste  standard s katerim preprečujemo </span><span id="caption203">18:51 - kritične situacije,  ki lahko vodijo v zoprne težave. </span><span id="caption204">19:00 - Marta Razboršek, Televizija  Slovenija. Vprašanje za vas, </span><span id="caption205">19:04 - gospod Šter. Še vedno, kdo in točno,  na kakšen način skrbi za te, </span><span id="caption206">19:09 - ki so v karanteni v Paki?  Kdo so to? Hotelski uslužbenci, </span><span id="caption207">19:15 - NIJZ ali kdo drug? In pa,  v Velenju je bilo precej razburjenja, </span><span id="caption208">19:19 - lokalna skupnost je zahtevala  premestitev na drugo lokacijo, </span><span id="caption209">19:23 - zakaj se niste predtem  posvetovali z lokalno skupnostjo? </span><span id="caption210">19:27 - Za gospoda Kacina pa, glede na to,  da je eden od vladnih ukrepov ta, </span><span id="caption211">19:33 - da ljudem ne bo treba  plačevati vrtcev, vzgojiteljice </span><span id="caption212">19:37 - pa so na plačilni listi občin,  kar bo za občine precej velika </span><span id="caption213">19:41 - izguba. Občine sprašujejo ali jim bo  tudi pri tem pomagala država? </span><span id="caption214">19:49 - Morda tisto prvo vprašanje  glede oskrbe in izbire lokacij. </span><span id="caption215">19:55 - Oskrbo zagotovo ne dela  hotelsko osebje, ker je hotel zaprt, </span><span id="caption216">20:00 - oskrbo zagotavlja civilna zaščita.  Koga pa konkretno nagovori </span><span id="caption217">20:07 - za to nalogo, pa bi bilo treba  pogledati, verjetno zavisi </span><span id="caption218">20:12 - od lokacije do lokacije.  Glede izbora hotela Paka, </span><span id="caption219">20:17 - je nekaj povedal že gospod Kacin,  jaz lahko samo to rečem, </span><span id="caption220">20:23 - da se je vedelo, kakšna skupina  bo priletela iz Madrida </span><span id="caption221">20:30 - prejšnjo noč, se je vedelo ne polnih  12 ur nazaj, v tem času je bilo treba </span><span id="caption222">20:37 - poskrbeti za marsikaj,  ponudba ali pa tisto zagotovilo, </span><span id="caption223">20:42 - ki smo ga kot država prejeli  od vodstva skupine Gorenje Hisense, </span><span id="caption224">20:48 - je v tem trenutku,  v tem primeru bila eno zelo dobro </span><span id="caption225">20:53 - izhodišče za nadaljnje ravnanje.  –Morda še podvprašanje, gospod Šter. </span><span id="caption226">21:00 - Ja, seveda. –Se pravi,  morda že veste, kako velika </span><span id="caption227">21:05 - bo jutrišnja skupina  ali se še sestavlja? </span><span id="caption228">21:09 - Zgleda da bo manjša  od 45 in večja od 40. </span><span id="caption229">21:14 - Slovenskih državljanov.  Pa precejšnje skupine drugih. V redu. </span><span id="caption230">21:26 - Jaz bi se še enkrat zahvalil  skupini Hisense Gorenje, </span><span id="caption231">21:30 - ki je že pred 14-imi dnevi  ponudila svoj hotel Paka </span><span id="caption232">21:35 - za morebitno dodatno  bolnišnico, za primer, če bi bilo </span><span id="caption233">21:41 - bolnikov z boleznijo koronavirusa </span><span id="caption234">21:49 - preveč za vse druge bolnišnice.  To je znano. </span><span id="caption235">21:56 - Razburjenje lokalne  skupnosti preprosto ni na mestu. </span><span id="caption236">22:00 - Nobeden od teh ljudi,  ki so prileteli iz Španije, </span><span id="caption237">22:03 - ni pozitiven.  Prihajajo pa iz Španije. </span><span id="caption238">22:07 - In zato bodo v karanteni  preživeli celotno obdobje, </span><span id="caption239">22:12 - da se pokaže ali je kdo od njih,  morda ta trenutek ne, v prihodnjih </span><span id="caption240">22:19 - dneh pa, lahko postal pozitiven.  Zato, da bi takega potnika takoj </span><span id="caption241">22:26 - osamili in potem na podlagi  takega dejstva poiskali </span><span id="caption242">22:33 - tudi vse druge, ki bi lahko  bili zaradi tega okuženi. </span><span id="caption243">22:38 - Vsi ti potniki bodo  ločeni, vsak v svoji sobi. </span><span id="caption244">22:44 - Ko gre za združitev družin,  to vprašanje je bilo tudi zastavljeno </span><span id="caption245">22:49 - gospodu Šteru. Jaz to vprašanje  razumem širše, da morda kdo sprašuje, </span><span id="caption246">22:55 - da bi v primeru kakšnega  mladoletnega potnika lahko se kdo </span><span id="caption247">23:01 - pridružil, da rečem otroku  v karanteni. Tudi ta možnost </span><span id="caption248">23:06 - seveda ves čas obstaja.  Ampak jaz bi vseeno rad naslovil </span><span id="caption249">23:11 - to vprašanje, zlasti pa prebivalcem  občine Velenje, ne gre za bolnike, </span><span id="caption250">23:18 - ki bi bolehali in bi jih bilo  potrebno sprejeti v bolnišnico. </span><span id="caption251">23:23 - Za osamitev gre in vsi iz Španije  bodo šli tudi v prihodnje v osamitev. </span><span id="caption252">23:28 - Če je še kakšno vprašanje zame,  z veseljem odgovorim. –Domen Anderle </span><span id="caption253">23:34 - iz Planet TV sprašuje,  koliko je državo stal najem hotela. </span><span id="caption254">23:43 - Hotela še nismo plačali.  Družba Hisense Gorenje bo izstavila </span><span id="caption255">23:50 - račun. Ko bomo račun imeli,  se bomo o tem tudi pogovarjali. </span><span id="caption256">23:58 - Na drugi strani pa, še enkrat,  mi predvsem rešujemo Slovence </span><span id="caption257">24:06 - iz tujine, o tem, koliko nas  bo to stalo, bomo govorili kasneje. </span><span id="caption258">24:12 - Zato ponovim to, kar smo povedali  že nekajkrat, pozivamo svojce </span><span id="caption259">24:17 - teh ljudi, ki smo jih pripeljali  na državne stroške, da donirajo </span><span id="caption260">24:23 - na račun, ki smo ga omenili.  Tudi na ta način bomo lažje zdržali </span><span id="caption261">24:27 - vse posledice bolezni,  epidemije, ki je zajela Slovenijo, </span><span id="caption262">24:32 - ampak v tem trenutku  gre za reševanje Slovencev na tujem </span><span id="caption263">24:36 - in s tem bomo nadaljevali  tudi v prihodnje. Res pa je, </span><span id="caption264">24:40 - da kmalu nihče več ne bo mogel  priti v Slovenijo, brez da bi šel </span><span id="caption265">24:45 - v karanteno. Vsi ste lahko  spremljali agonijo nesrečnih </span><span id="caption266">24:50 - državljanov Srbije, ki so bili  tukaj zadrževani dneve in dneve, </span><span id="caption267">24:56 - ker je srbska država  zaprla meje za svoje državljane. </span><span id="caption268">25:01 - Mi naše meje za naše državljane  ne bomo zapirali. Mi v teh poletih </span><span id="caption269">25:07 - solidarnostno vozimo  tudi državljane drugih držav, </span><span id="caption270">25:11 - vse te države svoje  potnike prevzemajo na letališču </span><span id="caption271">25:16 - in jih odpeljejo direktno domov.  Kam drugam, kot samo v karanteno. </span><span id="caption272">25:21 - In mi ne bomo ravnali nič drugače,  kot vse te druge sosednje države. </span><span id="caption273">25:28 - Gospod Kacin, še enkrat  vprašanje, ki je bilo namenjeno vam, </span><span id="caption274">25:31 - pa ste ga verjetno zdaj že pozabili.  Torej, ljudem ne bo treba plačevati </span><span id="caption275">25:36 - vrtca, plače vzgojiteljicam plačujejo  občine, ki bodo imele s tem izgubo </span><span id="caption276">25:42 - in občine sprašujejo ali jim bo  stroške delno pokrila država. </span><span id="caption277">25:50 - Danes popoldan bo seja vlade,  ki bo obravnavala ta prvi paket </span><span id="caption278">25:56 - krovnega zakona,  ki ga nameravamo čim prej, jutri, </span><span id="caption279">26:00 - najkasneje jutri vložiti  v proceduro. Ko bo zakon predelan, </span><span id="caption280">26:07 - če mi dovolite uporabiti  ta termin, ko bo vlada na plenarni </span><span id="caption281">26:12 - seji pregledala vse besedilo,  vam bomo lahko odgovarjali </span><span id="caption282">26:18 - tudi na ta vprašanja.  Vse podrobnosti, ki ne bi bile </span><span id="caption283">26:25 - dorečene, bodo morale počakati  na drugi paket. Ampak to so zelo </span><span id="caption284">26:30 - konkretne zadeve, ki zadevajo  tako lokalno skupnost, kot državo. </span><span id="caption285">26:35 - O uresničitvi teh elementov  tega zakona bo tekla razprava </span><span id="caption286">26:40 - v državnem zboru.  Šele po razpravi bo zakon sprejet </span><span id="caption287">26:45 - in takrat je čas za dopolnila.  Jaz pa vam, razumite me, danes, </span><span id="caption288">26:50 - preden zakonsko besedilo  obravnava vlada, ne morem odgovarjati </span><span id="caption289">26:55 - na tako konkretna vprašanja.  –Hvala lepa. Tekoči račun za odpravo </span><span id="caption290">27:00 - posledic epidemije je zdaj objavljen  na ekranu, imamo pa še vprašanje, </span><span id="caption291">27:05 - Rozmari Petek iz Večera.  Pravi takole, v Velenju je bil </span><span id="caption292">27:09 - dolga leta za vsak slučaj,  za potrebe migrantske krize, </span><span id="caption293">27:13 - na voljo del samskega doma.  Država je lastniku dolgo časa </span><span id="caption294">27:17 - plačevala, čeprav prostorov  ni uporabljala. Ali to še plačujete? </span><span id="caption295">27:21 - Koliko to znaša? Bi bilo možno sedaj  te prostore uporabiti za izolacijo? </span><span id="caption296">27:32 - V primeru hotela Paka  smo imeli konkretno ponudbo </span><span id="caption297">27:37 - s strani lastnika, družbe  in na to ponudbo smo se odzvali. </span><span id="caption298">27:42 - Na to konkretno vprašanje  pa res ne morem odgovoriti. </span><span id="caption299">27:45 - V kolikor pošljete  taka vprašanja vnaprej, </span><span id="caption300">27:48 - bi lahko odgovarjali  tudi na taka vprašanja. </span><span id="caption301">27:50 - Morda pa lahko kaj o tem  pove kolega Šter. </span><span id="caption302">27:57 - Morda bom zvenel provokativno,  ampak je vprašanje zelo, </span><span id="caption303">28:03 - mislim, moj pristop  bi bil zelo realen. Ali bi ta gospa, </span><span id="caption304">28:07 - ki to sprašuje, svojega sina  dala v ta samski dom za 14 dni? </span><span id="caption305">28:13 - In še ena pripomba,  če lahko, glede tistega trr, </span><span id="caption306">28:20 - tistega računa obstoječe  fundacije. Veste, moj oče je bil </span><span id="caption307">28:26 - kovač, moj stari oče je bil kovač  in kadar se mu je kdo zahvaljeval, </span><span id="caption308">28:32 - je običajno rekel,  kar v kot postavi. </span><span id="caption309">28:37 - Jaz imam zelo veliko izrazov,  ko se ljudje zahvaljujejo meni, </span><span id="caption310">28:41 - pa tudi mojim kolegom  in tudi njim bi svetoval, </span><span id="caption311">28:45 - kar v kot postavite.  Ker tisti denar, ki se bo zbral, </span><span id="caption312">28:50 - bo šel za tiste, ki se na prvi  frontni liniji borijo s to boleznijo. </span><span id="caption313">28:57 - To so zdravniki, negovalke,  patronažna služba in ti so naši </span><span id="caption314">29:03 - prvi branilci pred koronavirusom.  –Novinar Aleksander Bruder </span><span id="caption315">29:11 - iz Slovenskih novic sprašuje,  kako se bo država lotila problematike </span><span id="caption316">29:15 - morebitnega širjenja novega  koronavirusa med brezdomci? </span><span id="caption317">29:20 - Primorski dnevnik prav danes  poroča o tem, kako eden od brezdomcev </span><span id="caption318">29:24 - v novogoriškem domu za brezdomce  kaže znake morebitne okužbe </span><span id="caption319">29:29 - z novim koronavirusom. </span><span id="caption320">29:35 - Na to vprašanje smo posebej  opozorili Ministrstvo za notranje </span><span id="caption321">29:39 - zadeve, kako ukrepati,  da se brezdomci ne bi družili. </span><span id="caption322">29:47 - Odgovor na to vprašanje  je samo ena možnost. Na eni strani </span><span id="caption323">29:52 - so to centri za socialno delo,  na drugi strani so to organi </span><span id="caption324">29:57 - za notranje zadeve,  na tretji strani pa bo potrebno </span><span id="caption325">30:01 - odgovoriti tudi na način,  ki bo naslovil potrebe teh ljudi. </span><span id="caption326">30:05 - Marsikje so kuhinje,  kjer so se prehranjevali, </span><span id="caption327">30:09 - morali zapreti, zato je to velik  izziv za vsako lokalno skupnost. </span><span id="caption328">30:15 - Ampak to vprašanje  smo že naslovili in pristojni organi </span><span id="caption329">30:19 - se z njim ukvarjajo. –Informativni  program Televizije Slovenija. </span><span id="caption330">30:24 - Starši enega od ljubljanskih  vrtcev so dobili obvestilo, </span><span id="caption331">30:29 - da bo vrtec zaprt vsaj še  do 17. aprila. Je tako obveščanje </span><span id="caption332">30:35 - usklajeno in dogovorjeno s pristojnim  ministrstvom oziroma z vlado? </span><span id="caption333">30:44 - Vrtci bodo zaprti dlje časa.  17. aprila, po moji oceni, </span><span id="caption334">30:50 - še vedno ne bodo izpolnjeni pogoji,  da bi se otroci lahko vrnili v vrtce. </span><span id="caption335">30:57 - Ko bomo, kot bi rekli tam  na Univerzitetnem kliničnem centru, </span><span id="caption336">31:03 - v teh oddelkih, ki se najbolj  intenzivno ukvarjajo z boleznijo, </span><span id="caption337">31:10 - z epidemijo, se je treba  pripraviti na daljše časovno obdobje. </span><span id="caption338">31:15 - Če bo epidemija izzvenela  v naslednjih 14-ih dneh, </span><span id="caption339">31:21 - se bomo takrat lahko začeli  pripravljati na kolikor toliko </span><span id="caption340">31:27 - normalno življenje,  ampak zagotovo ne bodo vrtci </span><span id="caption341">31:30 - prva ustanova, ki bo začela  ponovno delovati, kot da se nič </span><span id="caption342">31:35 - ne bi zgodilo. Dejstvo je,  da odsotnost otrok iz vrtcev </span><span id="caption343">31:43 - in posledično obolelost  otrok zdaj, ko so v domači oskrbi </span><span id="caption344">31:49 - in se ne družijo, močno pada.  Delež otrok, ki obolevajo zaradi </span><span id="caption345">31:55 - bolezni dihal, se je po podatkih,  ki so bili izrečeni na zadnjem </span><span id="caption346">32:01 - posvetu, če se ne motim  smo predvčerajšnjim zvečer </span><span id="caption347">32:05 - sedeli v Cankarjevem domu,  zmanjšalo na eno petino normalnega </span><span id="caption348">32:10 - obsega. In zato verjetno  vrtci ne bodo prva ustanova, </span><span id="caption349">32:16 - kjer bi otroke združili  in prispevali še dodatno </span><span id="caption350">32:20 - k njihovi obolevnosti.  Mislim, da je obvestilo na mestu, </span><span id="caption351">32:27 - starši lahko vedo,  da vsaj do 17. vrtcev še ne bo, </span><span id="caption352">32:32 - kdaj pa bo, pa se bomo  o tem morali posvetovati predvsem </span><span id="caption353">32:36 - z epidemiologi in se na podlagi  tega odločati kako in kaj naprej. </span><span id="caption354">32:42 - In še zadnje vprašanje.  Maja Derčar, notranjepolitično </span><span id="caption355">32:46 - uredništvo Radia Slovenija.  Kdaj bo zakonodajni protiKorona paket </span><span id="caption356">32:51 - obravnavala vlada, bo to danes?  Je zakon do te mere že usklajen? </span><span id="caption357">32:56 - Predvsem pa, kdaj bo izredna  seja državnega zbora, na kateri </span><span id="caption358">33:00 - bo odločanje o tem paketu?  Bo uslišana želja premierja Janeza </span><span id="caption359">33:04 - Janše, da bi bilo to do 1. aprila? </span><span id="caption360">33:12 - Vlada bo, tako kot sem danes  že povedal, zasedala danes popoldan. </span><span id="caption361">33:17 - Ker bo zasedala danes popoldan,  ob 17. uri ne bo običajne tiskovne </span><span id="caption362">33:22 - konference. Vlada bo zasedala  dokler bo potrebno. Dvomim, da bomo </span><span id="caption363">33:28 - uspeli sejo končati nocoj.  Končali jo bomo jutri. </span><span id="caption364">33:33 - In, ko sejo končamo, bo zakon  poslan v parlamentarno proceduro. </span><span id="caption365">33:40 - O tem, kdaj bo sklicana seja,  bo odločil državni zbor. </span><span id="caption366">33:45 - Vsekakor pa je res,  da vlada poziva državni zbor, </span><span id="caption367">33:49 - naj pospeši proceduro  obravnave in sprejemanja zakona, </span><span id="caption368">33:54 - pa tudi vseh drugih predlogov,  ki jih bo vlada želel uvrstiti </span><span id="caption369">33:59 - na to sejo državnega zbora.  Ali bo to do 1. aprila ali ne, </span><span id="caption370">34:05 - ne vem. A, če do 1. aprila  zakona ne sprejmemo, se s tem </span><span id="caption371">34:10 - ne bomo mogli pohvaliti.  Želimo si, da bi bil državni zbor </span><span id="caption372">34:16 - del rešitve, ne problem  in verjamem, da je v vseh političnih </span><span id="caption373">34:21 - skupinah v našem državnem zboru,  v vseh poslanskih skupinah volja, </span><span id="caption374">34:27 - da to sejo končajo čim prej.  Država Slovenija te zakone potrebuje, </span><span id="caption375">34:33 - državljani pa še bolj. </span><span id="caption376">34:38 - Najlepša se vam zahvaljujemo  vse podane informacije in odgovore </span><span id="caption377">34:43 - in vas prav lepo pozdravljamo  iz našega novinarskega središča </span><span id="caption378">34:47 - Studia 1 Televizije Slovenija  do jutri torej, kot smo rekli, </span><span id="caption379">34:51 - ob 11-ih, ko se spet srečamo.  Ostanite zdravi, želimo vam </span><span id="caption380">34:56 - uspešno delo. </span><span id="caption381">35:00 - Tudi vam želimo vse dobro.  Hvala za sodelovanje. </span><span id="caption382">35:03 - Predtem pa bi vendarle  želel dodati še eno obvestilo, </span><span id="caption383">35:07 - ki smo ga prejeli med tiskovno  konferenco. Pošta Slovenije </span><span id="caption384">35:11 - upokojence prosi, da v primeru,  če to ni nujno potrebno, </span><span id="caption385">35:16 - obiska pošte ne načrtujejo  že prvi dan izplačila pokojnin </span><span id="caption386">35:22 - oziroma ne takoj zjutraj.  Ne želimo si, da bi se upokojenci </span><span id="caption387">35:28 - v velikem številu zbrali  na pošti in čakali pred pošto, </span><span id="caption388">35:33 - ker bo morala pošta obravnavati  vsakega posebej. Vrste bodo dolge, </span><span id="caption389">35:38 - zato prosimo, načrtujte to nekoliko  kasneje. Denar ne bo izginil, </span><span id="caption390">35:44 - denarja je dovolj,  časa za dvig pokojnine tudi. </span><span id="caption391">35:48 - S tem boste pomagali pošti,  sebi in vsem nam, da zajezimo </span><span id="caption392">35:53 - bolezen. Hvala lepa za razumevanje  in nasvidenje do jutri. -Srečno. </span><span id="caption393">35:57 - </span><span id="caption394"> - </span></p></div>